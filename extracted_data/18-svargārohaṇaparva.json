{
    "svargārohaṇaparva": {
        "svargārohaṇaparva__adhyāya_001": {
            "head": "अध्यायः 001",
            "before_verses": "",
            "after_verses": " इति श्रीमन्महाभारते स्वर्गारोहणपर्वणि प्रथमोऽध्यायः ॥ 1 ॥ श्रीः",
            "topic": " स्वर्गं गतेन युधिष्ठिरेण तत्र महासमुच्छ्रयेण\n\t\t\t\t\t\tशोभमानदुर्योधनदर्शनम् ॥ 1 ॥ तथा तदुस्कर्षासहिष्णुतया तदीयदोषो द्धाटनेन तेन\n\t\t\t\t\t\tसह स्वन स्वर्गवासानभिरोचननिवेदनपूर्वकं नारदंप्रति स्वस्य\n\t\t\t\t\t\tभ्रात्रादिदिदृक्षानिवेदनम् ॥ 2 ॥ ",
            "footnotes": " 7-1-1 त्रीणि विष्टपानि भुवनानिफलोत्कर्षवशाद्यत्रान्तर्भवन्ति तादृशं स्वर्गं प्राप्य ॥ 7-1-6 तत इति ।स्वर्गेऽप्यमर्षो दुस्त्यज इति संस्काराणां प्राबल्यमुक्तम् ॥ 7-1-9 हताःअस्माभिः संधिरार्षः ॥ 7-1-11 विरुद्धं वैरादिकं नश्यति अन्तर्धीयते ॥ 7-1-20सुहृद इत्यदन्तः शब्दः ॥ ",
            "verses": [
                {
                    "verse_no": "svargArohana-18-1-0",
                    "chandas": "",
                    "verse_text": [
                        "श्रीवेदव्यासाय नमः ",
                        "नारायणं नस्कृत्य नरं चैव नरोत्तमम् ",
                        "देवीं सरस्वतीं व्यासं ततो जयमुदीरयेत् ॥"
                    ]
                },
                {
                    "verse_no": "svargArohana-18-1-1",
                    "chandas": "anuṣṭubh",
                    "verse_text": [
                        "जनमेजय उवाच ",
                        " स्वर्गं त्रिविष्टपं प्राप्य मम पूर्वपितामहाः ",
                        "पाण्डवा धार्तराष्ट्राश्च कानि स्थानानि भेजिरे ॥"
                    ]
                },
                {
                    "verse_no": "svargArohana-18-1-2",
                    "chandas": "anuṣṭubh",
                    "verse_text": [
                        "एतदिच्छाम्यहं श्रोतुं सर्वविच्चासि मे मतः ",
                        "महर्षिणाऽभ्यनुज्ञातो व्यासेनाद्भुतकर्मणा ॥वैशम्पायन उवाच ",
                        " "
                    ]
                },
                {
                    "verse_no": "svargArohana-18-1-3",
                    "chandas": "anuṣṭubh",
                    "verse_text": [
                        "स्वर्गं त्रिविष्टपं प्राप्य तव पूर्वपितामहाः ",
                        "युधिष्ठिरप्रभृतयो यदकुर्वत तच्छृणु ॥"
                    ]
                },
                {
                    "verse_no": "svargArohana-18-1-4",
                    "chandas": "anuṣṭubh",
                    "verse_text": [
                        "स्वर्गं त्रिविष्टपं प्राप्य धर्मराजो युधिष्ठिरः ",
                        "दुर्योधनं श्रिया जुष्टं ददर्शासीनमासने ॥"
                    ]
                },
                {
                    "verse_no": "svargArohana-18-1-5",
                    "chandas": "anuṣṭubh",
                    "verse_text": [
                        "भ्राजमानमिवादित्यं वीरलक्ष्म्याऽभिसंवृतम् ",
                        "देवैर्भ्राजिष्णुभिः साध्यैः सहितं पुण्यकर्मभिः ॥"
                    ]
                },
                {
                    "verse_no": "svargArohana-18-1-6",
                    "chandas": "anuṣṭubh",
                    "verse_text": [
                        "ततो युधिष्ठिरो राजा दुर्योधनममर्षितः ",
                        "सहसा सन्निवृत्तोऽभूच्छ्रियं दृष्ट्वा सुयोधने ॥"
                    ]
                },
                {
                    "verse_no": "svargArohana-18-1-7",
                    "chandas": "anuṣṭubh",
                    "verse_text": [
                        "ब्रुवन्नुच्चैर्वचस्तान्वै नाहं दुर्योधनेन वै ",
                        "सहितः कामये लोकाँल्लब्धेनादीर्घदर्शिना ॥"
                    ]
                },
                {
                    "verse_no": "svargArohana-18-1-8",
                    "chandas": "anuṣṭubh",
                    "verse_text": [
                        "यत्कृते पृथिवी सर्वा सुहृदो बान्धवास्तथा ",
                        "हतास्माभिः प्रसह्याजौ किल्ष्टैः पूर्वं महावने ॥"
                    ]
                },
                {
                    "verse_no": "svargArohana-18-1-9",
                    "chandas": "anuṣṭubh",
                    "verse_text": [
                        "द्रौपदी च सभामध्ये पाञ्चाली धर्मचारिणी ",
                        "पर्याकृष्टाऽनवद्याङ्गी पत्नी नो गुरुसन्निधौ ॥"
                    ]
                },
                {
                    "verse_no": "svargArohana-18-1-10",
                    "chandas": "anuṣṭubh",
                    "verse_text": [
                        "अस्ति देवा न मे कामः सुयोधनमुदीक्षितुम् ",
                        "तत्राहं गन्तुमिच्छामि यत्र ते भ्रातरो मम ॥"
                    ]
                },
                {
                    "verse_no": "svargArohana-18-1-11",
                    "chandas": "anuṣṭubh",
                    "verse_text": [
                        "नैवमित्यब्रवीत्तं तु नारदः प्रहसन्निव ",
                        "स्वर्गे निवासे राजेन्द्र विरुद्धं चापि नश्यति ॥"
                    ]
                },
                {
                    "verse_no": "svargArohana-18-1-12",
                    "chandas": "anuṣṭubh",
                    "verse_text": [
                        "युधिष्ठिर महाबाहो मैवं वोचः कथञ्चन ",
                        "दुर्योधनं प्रति नृपं शृणु चेदं वचो मम ॥"
                    ]
                },
                {
                    "verse_no": "svargArohana-18-1-13",
                    "chandas": "",
                    "verse_text": [
                        "एष दुर्योधनो राजा पूज्यते त्रिदशैः सह ",
                        "सद्भिश्च राजप्रवरैते इमे स्वर्गवासिनः ",
                        ""
                    ]
                },
                {
                    "verse_no": "svargArohana-18-1-14",
                    "chandas": "anuṣṭubh",
                    "verse_text": [
                        "वीरलोकगतिं प्राप्ता युद्धे हुत्वाऽऽत्मनस्तनुम् ",
                        "यूयं सर्वे सुरसमा येन युद्धेन बाधिताः ॥"
                    ]
                },
                {
                    "verse_no": "svargArohana-18-1-15",
                    "chandas": "anuṣṭubh",
                    "verse_text": [
                        "स एष क्षत्रधर्मेण स्थानमेतदवाप्तवान् ",
                        "भये महति योऽभीतो बभूव पृथिवीपतिः ॥"
                    ]
                },
                {
                    "verse_no": "svargArohana-18-1-16",
                    "chandas": "anuṣṭubh",
                    "verse_text": [
                        "न तन्मनसि कर्तव्यं पुत्र यद्द्यूतकारितम् ",
                        "द्रौपद्याश्च परिक्लेशं न चिन्तयितुमर्हसि ॥"
                    ]
                },
                {
                    "verse_no": "svargArohana-18-1-17",
                    "chandas": "anuṣṭubh",
                    "verse_text": [
                        "ये चान्येऽपि परिक्लेशा युष्माकं ज्ञातिकारिताः ",
                        "संग्रामेष्वथवाऽन्यत्र न तान्संस्मर्तुमर्हसि ॥"
                    ]
                },
                {
                    "verse_no": "svargArohana-18-1-18",
                    "chandas": "anuṣṭubh",
                    "verse_text": [
                        "समागच्छ यथान्यायं राज्ञा दुर्योधनेन वै ",
                        "स्वर्गोऽयं नेह वैराणि भन्ति मनुजाधिप ॥"
                    ]
                },
                {
                    "verse_no": "svargArohana-18-1-19",
                    "chandas": "anuṣṭubh",
                    "verse_text": [
                        "नारदेनैवमुक्तस्तु कुरुराजो युधिष्ठिरः ",
                        "भ्रातॄन्पप्रच्छ मेधावी वाक्यमेतदुवाच ह ॥"
                    ]
                },
                {
                    "verse_no": "svargArohana-18-1-20",
                    "chandas": "anuṣṭubh",
                    "verse_text": [
                        "यदि दुर्योधनस्यैते वीरलोकाः सनातनाः ",
                        "अधर्मज्ञस्य पापस्य पृथिवीसुहृदद्रुहः ॥"
                    ]
                },
                {
                    "verse_no": "svargArohana-18-1-21",
                    "chandas": "anuṣṭubh",
                    "verse_text": [
                        "यत्कृते पृथिवी नष्टा सहसा सनरद्विपा ",
                        "वयं च मन्युना दग्धा वैरं प्रतिचिकीर्षवः ॥"
                    ]
                },
                {
                    "verse_no": "svargArohana-18-1-22",
                    "chandas": "",
                    "verse_text": [
                        "ये ते वीरी महात्मानो भ्रातरो मे महाव्रताः ",
                        "सत्यप्रतिज्ञा लोकस्य शूरा वै सत्यवादिनः ",
                        "तेषामिदानीं के लोका द्रष्टुमिच्छामि तानहम् ॥"
                    ]
                },
                {
                    "verse_no": "svargArohana-18-1-23",
                    "chandas": "anuṣṭubh",
                    "verse_text": [
                        "कर्णं चैव महात्मानं कौन्तेयं सत्यसङ्गरम् ",
                        "धृष्टद्युम्नं सात्यकिं च धृष्टद्युम्नस्य चात्मजान् ॥"
                    ]
                },
                {
                    "verse_no": "svargArohana-18-1-24",
                    "chandas": "anuṣṭubh",
                    "verse_text": [
                        "ये च शस्त्रैर्वधं प्राप्ताः क्षत्रधर्मेण पार्थिवाः ",
                        "क्वनु ते पार्थिवान्ब्रह्मन्नैतान्पश्यामि नारद ॥"
                    ]
                },
                {
                    "verse_no": "svargArohana-18-1-25",
                    "chandas": "",
                    "verse_text": [
                        "विराटद्रुपदौ चैव धृष्टकेतुमुखांश्च तान् ",
                        "शिखण्डिनं च पाञ्चाल्यं द्रौपदेयांश्च सर्वशः ",
                        "अभिमन्युं च दुर्धर्षं द्रष्टुमिच्छामि नारद ॥ ॥"
                    ]
                }
            ]
        },
        "svargārohaṇaparva__adhyāya_002": {
            "head": "अध्यायः 002",
            "before_verses": "",
            "after_verses": "युधिष्ठिर उवाच ।  इति श्रीमन्महाभारते स्वर्गारोहणपर्वणि द्वितीयोऽध्यायः ॥ 2 ॥ श्रीः",
            "topic": " स्वर्गे कर्णादिबन्धुजनानपश्यता युधिष्ठिरेण देवान्प्रति यत्र\n\t\t\t\t\t\tकुत्रापि बन्धुजनैः सहैव स्वस्य निवासेच्छानिवेदनम् ॥ 1 ॥ देवैर्युधिष्ठिराय\n\t\t\t\t\t\tबन्धुजनप्रदर्शनं चोदितेन देवदूतेन तस्य नरकप्रदेशप्रापणम् ॥ 2 ॥\n\t\t\t\t\t\tदुर्दर्शनरकदर्शनासहिष्णुतया सह दूतेन प्रतिनिवर्तमानेन युधिष्ठिरेण\n\t\t\t\t\t\tश्रुतपूर्वकण्ठध्वनिश्रवणम् ॥ 3 ॥ ततो युधिष्ठिरपृष्टैस्तैस्तं प्रित स्वेषां\n\t\t\t\t\t\tकर्मभीमादित्वकथनम् ॥ 4 ॥ ततस्तेन दूतंप्रति इन्द्रे स्वस्य तत्समीपं\n\t\t\t\t\t\tप्रत्यनागमनचोदना ॥ 5 ॥ दूतेनेन्द्रे युधिष्ठिरचिकीर्षितनिवेदनम् ॥ 6 ॥ ",
            "footnotes": " 7-2-24 करंभवालुकाः श्वेतसूक्ष्मवालुका भ्राष्ट्रवालुकाइत्यर्थः ॥ 7-2-49 विममर्श विचारं कृतवान् ॥ 7-2-52 दूनाः खिन्नाः ॥ ",
            "verses": [
                {
                    "verse_no": "svargArohana-18-2-1",
                    "chandas": "anuṣṭubh",
                    "verse_text": [
                        "नेह पश्यामि विबुधा राधेयममितौजसम् ",
                        "भ्रातरौ च महात्मानौ युधामन्यूत्तमौजसौ ॥"
                    ]
                },
                {
                    "verse_no": "svargArohana-18-2-2",
                    "chandas": "anuṣṭubh",
                    "verse_text": [
                        "जुहुवुर्ये शरीराणि रणवह्नौ महारथाः ",
                        "राजानो राजपुत्राश्च ये मदर्थे हता रणे ॥"
                    ]
                },
                {
                    "verse_no": "svargArohana-18-2-3",
                    "chandas": "anuṣṭubh",
                    "verse_text": [
                        "क्व ते महारथाः सर्वे शार्दूलसमविक्रमाः ",
                        "तैरप्ययं जितो लोकः कच्चित्पुरुषसत्तमैः ॥"
                    ]
                },
                {
                    "verse_no": "svargArohana-18-2-4",
                    "chandas": "anuṣṭubh",
                    "verse_text": [
                        "यदि लोकानिमान्प्राप्तास्ते च सर्वे महारथाः ",
                        "स्थितं वित्त हि मां देवाः सहितं तैर्महात्मभिः ॥"
                    ]
                },
                {
                    "verse_no": "svargArohana-18-2-5",
                    "chandas": "anuṣṭubh",
                    "verse_text": [
                        "कच्चिन्न तैरवाप्तोऽयं नृपैर्लोकोऽक्षयः शुभः ",
                        "न तैरहं विना वत्स्ये भ्रातृभिर्ज्ञातिभिस्तथा ॥"
                    ]
                },
                {
                    "verse_no": "svargArohana-18-2-6",
                    "chandas": "anuṣṭubh",
                    "verse_text": [
                        "मातुर्हि वचनं श्रुत्वा तदा सलिलकर्मणि ",
                        "कर्णस्य क्रियतां तोयमिति तप्यामि तेन वै ॥"
                    ]
                },
                {
                    "verse_no": "svargArohana-18-2-7",
                    "chandas": "anuṣṭubh",
                    "verse_text": [
                        "इदं च परितप्यामि पुनःपुनरहं सुराः ",
                        "यन्मातुः सदृशौ पादौ तस्याहममितात्मनः ॥"
                    ]
                },
                {
                    "verse_no": "svargArohana-18-2-8",
                    "chandas": "anuṣṭubh",
                    "verse_text": [
                        "दृष्ट्वैव तं नानुगतः कर्णं परबलार्दनम् ",
                        "न ह्यस्मान्कर्णसहिताञ्जयेच्छक्रोऽपि संयुगे ॥"
                    ]
                },
                {
                    "verse_no": "svargArohana-18-2-9",
                    "chandas": "anuṣṭubh",
                    "verse_text": [
                        "तमहं यत्रतत्रस्थं द्रष्टुमिच्छामि सूर्यजम् ",
                        "अविज्ञातो मया योसौ घातितः सव्यसाचिना ॥"
                    ]
                },
                {
                    "verse_no": "svargArohana-18-2-10",
                    "chandas": "anuṣṭubh",
                    "verse_text": [
                        "भीमं च भीमविक्रान्तं प्राणेभ्योऽपि प्रियं मम ",
                        "अर्जुनं चेन्द्रसंकाशं यमौ चैव यमोपमौ ॥"
                    ]
                },
                {
                    "verse_no": "svargArohana-18-2-11",
                    "chandas": "anuṣṭubh",
                    "verse_text": [
                        "द्रष्टुमिच्छामि तां चाहं पाञ्चालीं धर्मचारिणीम् ",
                        "न चेह स्थातुमिच्छामि सत्यमेवं ब्रवीमि वः ॥"
                    ]
                },
                {
                    "verse_no": "svargArohana-18-2-12",
                    "chandas": "anuṣṭubh",
                    "verse_text": [
                        "किं मे भ्रातृविहीनस्य स्वर्गेण सुरसत्तमाः ",
                        "यत्र ते मम स स्वर्गो नायं स्वर्गो मतो मम ॥देवा ऊचुः ",
                        " "
                    ]
                },
                {
                    "verse_no": "svargArohana-18-2-13",
                    "chandas": "anuṣṭubh",
                    "verse_text": [
                        "यदि वै तत्र ते श्रद्धा गम्यतां तत्र माचिरम् ",
                        "प्रिये हि तव वर्तामो देवराजस्य शासनात् ॥वैशम्पायन उवाच ",
                        " "
                    ]
                },
                {
                    "verse_no": "svargArohana-18-2-14",
                    "chandas": "anuṣṭubh",
                    "verse_text": [
                        "इत्युक्त्वा तं ततो देवा देवदूतमुपादिशन् ",
                        "युधिष्ठिरस्य सुहृदो दर्शयेतदि परंतप ॥"
                    ]
                },
                {
                    "verse_no": "svargArohana-18-2-15",
                    "chandas": "anuṣṭubh",
                    "verse_text": [
                        "ततः कुन्तीसुतो राजा देवदूतश्च जग्मतुः ",
                        "सहितौ राजशार्दूल यत्र ते पुरुषर्षभाः ॥"
                    ]
                },
                {
                    "verse_no": "svargArohana-18-2-16",
                    "chandas": "anuṣṭubh",
                    "verse_text": [
                        "अग्रतो देवदूतश्च ययौ राजा च पृष्ठतः ",
                        "पन्थानमशुभं दुर्गं सेवितं पापकर्मभिः ॥"
                    ]
                },
                {
                    "verse_no": "svargArohana-18-2-17",
                    "chandas": "anuṣṭubh",
                    "verse_text": [
                        "तमसा संवृतं घोरं केशशैवलशाद्वलम् ",
                        "युक्तं पापकृतां गन्धैर्मासशोणितकर्दमम् ॥"
                    ]
                },
                {
                    "verse_no": "svargArohana-18-2-18",
                    "chandas": "anuṣṭubh",
                    "verse_text": [
                        "दंशोत्पातकभल्लूकमक्षिकामशकावृतम् ",
                        "इतश्चेतश्च कुणपैः समन्तात्परिवारितम् ॥"
                    ]
                },
                {
                    "verse_no": "svargArohana-18-2-19",
                    "chandas": "anuṣṭubh",
                    "verse_text": [
                        "अस्थिकेशसमाकीर्णं कृमिकीटसमाकुलम् ",
                        "ज्वलनेन प्रदीप्तेन समन्तात्परिवेष्टितम् ॥"
                    ]
                },
                {
                    "verse_no": "svargArohana-18-2-20",
                    "chandas": "anuṣṭubh",
                    "verse_text": [
                        "अयोमुखैश्च काकाद्यैर्गृध्रैश्च समभिद्रुतम् ",
                        "सूचीमुखैस्तथा प्रेतैर्विन्ध्यशैलोपमैर्वृतम् ॥"
                    ]
                },
                {
                    "verse_no": "svargArohana-18-2-21",
                    "chandas": "anuṣṭubh",
                    "verse_text": [
                        "मेदोरुधिरयुक्तैश्च च्छिन्नबाहूरुपाणिभिः ",
                        "निकृत्तोदरपदैश्च तत्रतत्र प्रवेशितैः ॥"
                    ]
                },
                {
                    "verse_no": "svargArohana-18-2-22",
                    "chandas": "anuṣṭubh",
                    "verse_text": [
                        "स तत्कुणपदुर्गन्धमशिवं रोमहर्षणम् ",
                        "जगाम राजा धर्मान्मा मध्ये बहु विचिन्तयन् ॥"
                    ]
                },
                {
                    "verse_no": "svargArohana-18-2-23",
                    "chandas": "anuṣṭubh",
                    "verse_text": [
                        "ददर्शोष्णोदकैः पूर्णां नदीं चापि सुदुर्गमाम् ",
                        "असिपत्रवनं चैव निशितं क्षुरसंवृतम् ॥"
                    ]
                },
                {
                    "verse_no": "svargArohana-18-2-24",
                    "chandas": "anuṣṭubh",
                    "verse_text": [
                        "करम्भवालुकास्तप्ता आयसीश्चि शिलाः पृथक् ",
                        "लोहकुंभीश्च तैलस्य क्वाथ्यमानाः समन्ततः ॥"
                    ]
                },
                {
                    "verse_no": "svargArohana-18-2-25",
                    "chandas": "anuṣṭubh",
                    "verse_text": [
                        "कूटशाल्मलिकं तापि दुःस्पर्शं तीक्ष्णकण्टकम् ",
                        "ददर्शान्याश्च कौन्तेयो यातनाः पापकर्मिणाम् ॥"
                    ]
                },
                {
                    "verse_no": "svargArohana-18-2-26",
                    "chandas": "anuṣṭubh",
                    "verse_text": [
                        "स तं दुर्गन्धमालक्ष्य देवदूतमुवाच ह ",
                        "कियदध्वानमस्माभिर्गन्तव्यमिममीदृशम् ॥"
                    ]
                },
                {
                    "verse_no": "svargArohana-18-2-27",
                    "chandas": "anuṣṭubh",
                    "verse_text": [
                        "क्व च ते भ्रातरो मह्यं तन्ममाख्यातुमर्हसि ",
                        "देशोऽयं कश्च देवानामेतदिच्छामि वेदितुम् ॥"
                    ]
                },
                {
                    "verse_no": "svargArohana-18-2-28",
                    "chandas": "anuṣṭubh",
                    "verse_text": [
                        "स संनिववृते श्रुत्वा धर्मराजस्य भाषितम् ",
                        "देवदूतोऽब्रवीचैनमेतावद्गमनं तव ॥"
                    ]
                },
                {
                    "verse_no": "svargArohana-18-2-29",
                    "chandas": "anuṣṭubh",
                    "verse_text": [
                        "निवर्तितव्यो हि मया तताऽस्म्युक्तो दिवौकसैः ",
                        "यदि श्रान्तोसि राजेन्द्रि त्वमथागन्तुमर्हसि ॥"
                    ]
                },
                {
                    "verse_no": "svargArohana-18-2-30",
                    "chandas": "anuṣṭubh",
                    "verse_text": [
                        "युधिष्ठिरस्तु निर्विण्णस्तेनि गन्धेन मूर्छितः ",
                        "निवर्तने धृतमनाः पर्यावर्तत भारत ॥"
                    ]
                },
                {
                    "verse_no": "svargArohana-18-2-31",
                    "chandas": "anuṣṭubh",
                    "verse_text": [
                        "सं संनिवृत्तो धर्मात्मा दुःखशोकसमाहतः ",
                        "शुश्राव तत्र वदतां दीना वाचः समन्ततः ॥"
                    ]
                },
                {
                    "verse_no": "svargArohana-18-2-32",
                    "chandas": "anuṣṭubh",
                    "verse_text": [
                        "भोभो धर्मज राजर्षे पुण्याभिजन पाण्वन ",
                        "अनुग्रहार्थमस्माकं तिष्ठ तावन्मुहूर्तकम् ॥"
                    ]
                },
                {
                    "verse_no": "svargArohana-18-2-33",
                    "chandas": "anuṣṭubh",
                    "verse_text": [
                        "आयाति त्वयि दुर्धर्षे वाति पुण्यः समीरणः ",
                        "तव गन्धानुगस्तात येनास्मान्सुखमागमत् ॥"
                    ]
                },
                {
                    "verse_no": "svargArohana-18-2-34",
                    "chandas": "anuṣṭubh",
                    "verse_text": [
                        "ते वयं पार्थ दीर्घस्य कालस्य पुरुषर्षभ ",
                        "सुखमासादयिष्यामस्त्वां दृष्ट्वा राजसत्तम ॥"
                    ]
                },
                {
                    "verse_no": "svargArohana-18-2-35",
                    "chandas": "anuṣṭubh",
                    "verse_text": [
                        "संतिष्ठस्व महाबाहो मुहूर्तमिह भारत ",
                        "त्वयि तिष्ठति कौरव्य यातनाऽस्मान्न बाधते ॥"
                    ]
                },
                {
                    "verse_no": "svargArohana-18-2-36",
                    "chandas": "anuṣṭubh",
                    "verse_text": [
                        "एवं बहुविधा वाचः कृपणा वेदनावताम् ",
                        "तस्मिन्देशे स शुश्राव समन्ताद्वदतां नृप ॥"
                    ]
                },
                {
                    "verse_no": "svargArohana-18-2-37",
                    "chandas": "anuṣṭubh",
                    "verse_text": [
                        "तेषां तु वचनं श्रुत्वा दयावान्दीनभाषिणाम् ",
                        "अहो कृच्छ्रमिति प्राह तस्थौ स च युधिष्ठिरः ॥"
                    ]
                },
                {
                    "verse_no": "svargArohana-18-2-38",
                    "chandas": "anuṣṭubh",
                    "verse_text": [
                        "स ता गिरः पुरस्ताद्वै श्रुतपूर्वाः पुनःपुनः ",
                        "ग्लानानां दुःखितानां च नाभ्यजानत पाण्डवः ॥"
                    ]
                },
                {
                    "verse_no": "svargArohana-18-2-39",
                    "chandas": "anuṣṭubh",
                    "verse_text": [
                        "अबुध्यमानस्ता वाचो धर्मपुत्रो युधिष्ठिरः ",
                        "उवाच के भवन्तो वै किमर्थमिह तिष्ठथ ॥"
                    ]
                },
                {
                    "verse_no": "svargArohana-18-2-40",
                    "chandas": "anuṣṭubh",
                    "verse_text": [
                        "इत्युक्तास्ते ततः सर्वे समन्तादवभाषिरे ",
                        "कर्णोऽहं भीमसेनोऽहमर्जुनोऽहमिति प्रभो ॥"
                    ]
                },
                {
                    "verse_no": "svargArohana-18-2-41",
                    "chandas": "anuṣṭubh",
                    "verse_text": [
                        "नकुलः सहदेवोऽहं धृष्टद्युम्नोऽहमित्युत ",
                        "द्रौप्दी द्रौपदेयाश्चि इत्येवं ते विचुक्रुशुः ॥"
                    ]
                },
                {
                    "verse_no": "svargArohana-18-2-42",
                    "chandas": "anuṣṭubh",
                    "verse_text": [
                        "ता वाचः स तदा श्रुत्वा तद्देशसदृशीर्नृप ",
                        "ततो विममृशे राजा किंत्विदं दैवकारितम् ॥"
                    ]
                },
                {
                    "verse_no": "svargArohana-18-2-43",
                    "chandas": "anuṣṭubh",
                    "verse_text": [
                        "किन्तु तत्कलुषं कर्म कृतमेभिर्महात्मभिः ",
                        "कर्णेन द्रौपदेयैर्वा पाञ्चाल्या वा सुमध्यया ॥"
                    ]
                },
                {
                    "verse_no": "svargArohana-18-2-44",
                    "chandas": "anuṣṭubh",
                    "verse_text": [
                        "य इमे पापगन्धेऽस्मिन्देशे सन्ति सुदारुणे ",
                        "नाहं जानामि सर्वेषां दुष्कृतं पुण्यकर्मणाम् ॥"
                    ]
                },
                {
                    "verse_no": "svargArohana-18-2-45",
                    "chandas": "anuṣṭubh",
                    "verse_text": [
                        "किं कृत्वा धृतराष्ट्रस्य पुत्रो राजा सुयोधनः ",
                        "तथा श्रिया युतः पापैः सहसर्वैः पदानुगैः ॥"
                    ]
                },
                {
                    "verse_no": "svargArohana-18-2-46",
                    "chandas": "anuṣṭubh",
                    "verse_text": [
                        "महेन्द्रि इव लक्ष्मीवानास्ते परमपूजितः ",
                        "कस्येदानीं विकारोऽयं य इमे नरकं गताः ॥"
                    ]
                },
                {
                    "verse_no": "svargArohana-18-2-47",
                    "chandas": "anuṣṭubh",
                    "verse_text": [
                        "सर्वे धर्मविदः शूराः सत्यागमपरायणाः ",
                        "क्षत्रधर्मरताः सन्तो यज्वानो भूरिदक्षिणाः ॥"
                    ]
                },
                {
                    "verse_no": "svargArohana-18-2-48",
                    "chandas": "anuṣṭubh",
                    "verse_text": [
                        "किंनु सुप्तोस्मि जागर्मि चेतयामि न चेतये ",
                        "अहो चित्तविकारोऽयं स्याद्वा मे चित्तविभ्रमः ॥"
                    ]
                },
                {
                    "verse_no": "svargArohana-18-2-49",
                    "chandas": "anuṣṭubh",
                    "verse_text": [
                        "एवं बहुविधं राजा विममर्श युधिष्ठिरः ",
                        "दुःखशोकसमाविष्टश्चिन्ताव्याकुलितेन्द्रियः ॥"
                    ]
                },
                {
                    "verse_no": "svargArohana-18-2-50",
                    "chandas": "anuṣṭubh",
                    "verse_text": [
                        "क्रोधमाहारयच्चैव तीव्रं धर्मसुतो नृपः ",
                        "देवांश्च गर्हयामास धर्मं चैव युधिष्ठिरः ॥"
                    ]
                },
                {
                    "verse_no": "svargArohana-18-2-51",
                    "chandas": "anuṣṭubh",
                    "verse_text": [
                        "स तीव्रशोकसंतप्तो देवदूतमुवाच ह ",
                        "गम्यतां तत्र येषां त्वं दूतस्तेषामुपान्तिकम् ॥"
                    ]
                },
                {
                    "verse_no": "svargArohana-18-2-52",
                    "chandas": "anuṣṭubh",
                    "verse_text": [
                        "न ह्यहं तत्र यास्यामि स्थितोस्मीति निवेद्यताम् ",
                        "मत्संश्रयादिमे दूनाः सुखिनो भ्रातरो हि मे ॥"
                    ]
                },
                {
                    "verse_no": "svargArohana-18-2-53",
                    "chandas": "anuṣṭubh",
                    "verse_text": [
                        "इत्युक्तः स तदा दूतः पाण्डुपुत्रेण धीमता ",
                        "जगामि तत्र यत्रास्ते देवराजः शतक्रतुःठ ॥"
                    ]
                },
                {
                    "verse_no": "svargArohana-18-2-54",
                    "chandas": "anuṣṭubh",
                    "verse_text": [
                        "निवेदयामास च तद्धर्मराजचिकीर्षितम् ",
                        "यथोक्तं धर्मपुत्रेण सर्वमेव जनाधिप ॥ ॥"
                    ]
                }
            ]
        },
        "svargārohaṇaparva__adhyāya_003": {
            "head": "अध्यायः 003",
            "before_verses": "",
            "after_verses": "वैशम्पायन उवाच ।  इति श्रीमन्महाभारते स्वर्गारोहणपर्वणि तृतीयोऽध्यायः ॥ 3 ॥ श्रीः",
            "topic": " तत्रैवावस्थानपरीक्षया परितुष्टेषु यमेन्द्रादिषु\n\t\t\t\t\t\tयुधिष्ठिरसमीपमुपागतेषु तद्दृष्टपूर्वनरकादीनां क्षणेनान्तर्धानम् ॥ 1 ॥\n\t\t\t\t\t\tधर्मेण युधिष्ठिरंप्रति सप्रशंसनं तद्दृष्टनरकस्य\n\t\t\t\t\t\tपरीक्षणायेन्द्रमायासृष्टत्वकथनम् । 2 ॥ ततो युधिष्ठिरेण\n\t\t\t\t\t\tगङ्गायामवागाहनान्मानुषशरीरपरित्यागपूर्वकं दिव्यशरीरपरिग्रहणेन महर्ष्यादिभिः\n\t\t\t\t\t\tस्तूयमानेन सता सहदेवैर्भ्रात्राद्यधिष्ठितदिव्यस्थानगमनम् ॥ 3 ॥ ",
            "footnotes": " 7-3-17 हतः कुञ्जर इति अस्वत्थामवधे द्रोण उपचीर्णो वञ्चितःगजवाचीशब्दो मनुष्यपरत्वेन ज्ञापित इत्युपचारच्छलेनेत्यर्थः ॥ 7-3-19 तुभ्यंतव ॥ 7-3-33 जिज्ञासा परीक्षा ॥ 7-3-35 स्वर्गाधिरोहणे द्रौपद्या सह सोदर्येषुविनष्टेयु सत्सु । श्वरूपदारिणा शुनकरूपिणा ॥ 7-3-44 यत्र ते पाण्डवास्तत्रदेवैः सह ययाविति द्वयो सम्बन्धः ॥ ",
            "verses": [
                {
                    "verse_no": "svargArohana-18-3-1",
                    "chandas": "anuṣṭubh",
                    "verse_text": [
                        "स्थिते मुहूर्तं पार्थे तु धर्मराजे युधिष्ठिष्ठिरे ",
                        "आजग्मुस्तत्र कौरव्यं देवाः शक्रपुरोगमाः ॥"
                    ]
                },
                {
                    "verse_no": "svargArohana-18-3-2",
                    "chandas": "anuṣṭubh",
                    "verse_text": [
                        "स च विग्रहवान्धर्मो राजानं संपरीक्ष्य तम् ",
                        "तत्राजगाम यत्रासौ कुरुराजो युधिष्ठिरः ॥"
                    ]
                },
                {
                    "verse_no": "svargArohana-18-3-3",
                    "chandas": "anuṣṭubh",
                    "verse_text": [
                        "तेषु भासुरदेहेषु पुण्याभिजनकर्मसु ",
                        "समागतेषु देवेषु व्यगमत्तत्तमो नृप ॥"
                    ]
                },
                {
                    "verse_no": "svargArohana-18-3-4",
                    "chandas": "anuṣṭubh",
                    "verse_text": [
                        "नादृश्यन्त च तास्तत्र यातनाः पापकर्मणाम् ",
                        "नदी वैतरणी चैव कूटशाल्मलिना सह ॥"
                    ]
                },
                {
                    "verse_no": "svargArohana-18-3-5",
                    "chandas": "anuṣṭubh",
                    "verse_text": [
                        "लोहकुंभ्यः शिलाश्चैव नादृश्यन्त भयानकाः ",
                        "विकृतानि शरीराणि यानि तत्र समन्ततः ॥"
                    ]
                },
                {
                    "verse_no": "svargArohana-18-3-6",
                    "chandas": "",
                    "verse_text": [
                        "ददर्श राजा कौरव्यस्तान्सर्वान्सुमहाप्रभान् ॥"
                    ]
                },
                {
                    "verse_no": "svargArohana-18-3-7",
                    "chandas": "anuṣṭubh",
                    "verse_text": [
                        "ततो वायुः सुखस्पर्शः पुण्यगन्धवहः शुचिः ",
                        "ववौ देवसमीपस्थः शीतलोऽतीव भारत ॥"
                    ]
                },
                {
                    "verse_no": "svargArohana-18-3-8",
                    "chandas": "",
                    "verse_text": [
                        "मरुतः सह शक्रेण वसवश्चाश्विनौ सह ",
                        "साध्या रुद्रास्तथाऽऽदित्या ये चान्येऽपिदिवौकसः ",
                        ""
                    ]
                },
                {
                    "verse_no": "svargArohana-18-3-9",
                    "chandas": "anuṣṭubh",
                    "verse_text": [
                        "सर्वे तत्र समाजग्मुः सिद्धाश्च परमर्षयः ",
                        "यत्र राजा महातेजा धर्मपुत्रः स्थितोऽभवत् ॥"
                    ]
                },
                {
                    "verse_no": "svargArohana-18-3-10",
                    "chandas": "anuṣṭubh",
                    "verse_text": [
                        "ततः शक्रः सुरपतिः श्रिया परमया युतः ",
                        "युधिष्ठिरमुवाचेदं सान्त्वपूर्वमिदं वचः ॥"
                    ]
                },
                {
                    "verse_no": "svargArohana-18-3-11",
                    "chandas": "anuṣṭubh",
                    "verse_text": [
                        "युधिष्ठिर महाबाहो प्रीता देवगणास्त्वया ",
                        "एह्येहि पुरुषव्याघ्र कृतमेतावता विभो ॥"
                    ]
                },
                {
                    "verse_no": "svargArohana-18-3-12",
                    "chandas": "anuṣṭubh",
                    "verse_text": [
                        "सिद्धिः प्राप्ता महाबाहो लोकाश्चाप्यक्षयास्तव ",
                        "भ्रातॄणां सुहृदां चैव गतिर्नित्या सुपूजिता ॥"
                    ]
                },
                {
                    "verse_no": "svargArohana-18-3-13",
                    "chandas": "anuṣṭubh",
                    "verse_text": [
                        "न च मन्युस्त्वया कार्यः शृणु चेदं वचो मम ",
                        "अवश्यं नरकस्तात द्रष्टव्यः सर्वराजभिः ॥"
                    ]
                },
                {
                    "verse_no": "svargArohana-18-3-14",
                    "chandas": "anuṣṭubh",
                    "verse_text": [
                        "शुभानामनशुभानां च द्वौ राशी पुरुषर्षभ ",
                        "यः पूर्वं सुकृतं भुङ्क्ते पश्चान्निरयमेति सः ॥"
                    ]
                },
                {
                    "verse_no": "svargArohana-18-3-15",
                    "chandas": "anuṣṭubh",
                    "verse_text": [
                        "पूर्वं नरकभाग्यस्तु पश्चात्स्वर्गमुपैति सः ",
                        "भूयिष्ठं पापकर्मा यः स पूर्वं स्वर्गमश्नुते ॥"
                    ]
                },
                {
                    "verse_no": "svargArohana-18-3-16",
                    "chandas": "",
                    "verse_text": [
                        "`भूयिष्ठशुभकर्मा त्वमल्पजिह्मतयाऽच्युत ",
                        "'तेन त्वमेवं गमितो मया श्रेयोर्थिना नृप ॥"
                    ]
                },
                {
                    "verse_no": "svargArohana-18-3-17",
                    "chandas": "anuṣṭubh",
                    "verse_text": [
                        "व्याजेन हि त्वया द्रोण उपचीर्णः सुतं प्रति ",
                        "व्याजेनैव ततो राजन्दर्शितो नरकस्तव ॥"
                    ]
                },
                {
                    "verse_no": "svargArohana-18-3-18",
                    "chandas": "",
                    "verse_text": [
                        "यथैव त्वं तथा भीमस्तथा पार्थो यमौ तथा ",
                        "द्रौपदी च तथा कृष्णा व्याजेन नरकं गताः ",
                        "आगच्छ नरशार्दूल मुक्तास्ते चैव कल्मषात् ॥"
                    ]
                },
                {
                    "verse_no": "svargArohana-18-3-19",
                    "chandas": "anuṣṭubh",
                    "verse_text": [
                        "स्वपक्ष्याश्चैव ये तुभ्यं पार्थिवा निहता रणे ",
                        "सर्वे स्वर्गमनुप्राप्तास्तान्पश्य भरतर्षभ ॥"
                    ]
                },
                {
                    "verse_no": "svargArohana-18-3-20",
                    "chandas": "anuṣṭubh",
                    "verse_text": [
                        "कर्णश्चैव महेष्वासः सर्वशस्त्रभृतांवरः ",
                        "स गतः परमां सिद्धिं यदर्थं परितप्यसे ॥"
                    ]
                },
                {
                    "verse_no": "svargArohana-18-3-21",
                    "chandas": "anuṣṭubh",
                    "verse_text": [
                        "तं पश्य पुरुषव्याघ्रमादित्यतनयं विभो ",
                        "स्वस्थानस्थं महाबाहो जहि शोकं नरर्षभ ॥"
                    ]
                },
                {
                    "verse_no": "svargArohana-18-3-22",
                    "chandas": "anuṣṭubh",
                    "verse_text": [
                        "भ्रातॄन्पुत्रांस्तथा पश्य स्वपक्ष्यांश्चैव पार्थिवान् ",
                        "स्वंस्वं स्थानमनुप्राप्तान्व्येतु ते मानसो ज्वरः ॥"
                    ]
                },
                {
                    "verse_no": "svargArohana-18-3-23",
                    "chandas": "anuṣṭubh",
                    "verse_text": [
                        "कृच्छ्रं पूर्वं चानुभूय इतःप्रभृति कौरव ",
                        "विहारस्व मया सार्धं गतशोको निरामयः ॥"
                    ]
                },
                {
                    "verse_no": "svargArohana-18-3-24",
                    "chandas": "anuṣṭubh",
                    "verse_text": [
                        "कर्मणां तात पुण्यानां ज्ञानानां तपसां स्वयम् ",
                        "दानानां च महाबाहो फलं प्राप्नुहि पार्थिवः ॥"
                    ]
                },
                {
                    "verse_no": "svargArohana-18-3-25",
                    "chandas": "anuṣṭubh",
                    "verse_text": [
                        "अद्य त्वां देवगन्दर्वा दिव्याश्चाप्सरसो दिवि ",
                        "उपसेवन्तु कल्याणं विरजंबरभूषणाः ॥"
                    ]
                },
                {
                    "verse_no": "svargArohana-18-3-26",
                    "chandas": "anuṣṭubh",
                    "verse_text": [
                        "राजसूयजितां लोकानश्वमेधभिनिर्मितान् ",
                        "प्राप्नुहि त्वं महाबाहो तपसश्च महाफलम् ॥"
                    ]
                },
                {
                    "verse_no": "svargArohana-18-3-27",
                    "chandas": "anuṣṭubh",
                    "verse_text": [
                        "उपर्युपरि राज्ञां हि तव लोकाः युधिष्टिर ",
                        "हरिश्चन्द्रमसः पार्थ येषु त्वं विहरिष्यसि ॥"
                    ]
                },
                {
                    "verse_no": "svargArohana-18-3-28",
                    "chandas": "anuṣṭubh",
                    "verse_text": [
                        "मान्धाता यत्र राजर्षिर्यत्र राजा भगीरथः ",
                        "दौष्यन्तिर्यत्र भरतस्तत्र त्वं विहरिष्यसि ॥"
                    ]
                },
                {
                    "verse_no": "svargArohana-18-3-29",
                    "chandas": "anuṣṭubh",
                    "verse_text": [
                        "एषा देवनदी पुण्या पार्थ त्रैलोक्यपावनी ",
                        "आकाशगङ्गा राजेन्र्र तत्राप्लुत्य गमिष्यसि ॥"
                    ]
                },
                {
                    "verse_no": "svargArohana-18-3-30",
                    "chandas": "anuṣṭubh",
                    "verse_text": [
                        "अत्र स्नातस्य भावस्ते मानुषो विगमिष्यति ",
                        "गतशोको निरायासो मुक्तवैरो भविष्यसि ॥"
                    ]
                },
                {
                    "verse_no": "svargArohana-18-3-31",
                    "chandas": "anuṣṭubh",
                    "verse_text": [
                        "एवं ब्रुवति देवेन्द्रे कौरवेन्द्रं युधिष्ठिरम् ",
                        "धर्मो विग्रहवान्साक्षादुवाच सुतमात्मनः ॥"
                    ]
                },
                {
                    "verse_no": "svargArohana-18-3-32",
                    "chandas": "anuṣṭubh",
                    "verse_text": [
                        "भोभो राजन्महाप्राज्ञ प्रीतोस्मि तव पुत्रक ",
                        "मद्भक्त्या सत्यवाक्यैश्च क्षमया च दमेन च ॥"
                    ]
                },
                {
                    "verse_no": "svargArohana-18-3-33",
                    "chandas": "anuṣṭubh",
                    "verse_text": [
                        "एषा तृतीया जिज्ञासा तव राजन्कृता मया ",
                        "न शक्यसे चालयितुं स्वभावात्पार्थ हेतुतः ॥"
                    ]
                },
                {
                    "verse_no": "svargArohana-18-3-34",
                    "chandas": "anuṣṭubh",
                    "verse_text": [
                        "पूर्वं परीक्षितो हि त्वं प्रश्नाद्द्वैतवने मया ",
                        "अरणीसहितस्यार्थे तच्च निस्तीर्णवानसि ॥"
                    ]
                },
                {
                    "verse_no": "svargArohana-18-3-35",
                    "chandas": "anuṣṭubh",
                    "verse_text": [
                        "सोदर्येषु विनष्टेषु द्रौपद्या तत्र भारत ",
                        "श्वरूपधारिणा तत्र पुनस्त्वं मे परीक्षितः ॥"
                    ]
                },
                {
                    "verse_no": "svargArohana-18-3-36",
                    "chandas": "anuṣṭubh",
                    "verse_text": [
                        "इदं तृतीयं भ्रातॄणामर्थे यतस्थातुमिच्छसि ",
                        "विशुद्धोसि महाभाग सुखी विगतकल्मषः ॥"
                    ]
                },
                {
                    "verse_no": "svargArohana-18-3-37",
                    "chandas": "anuṣṭubh",
                    "verse_text": [
                        "न च ते भ्रातरः पार्थ नरकार्हा विशांपतै ",
                        "मायैषा देवराजेन महेन्द्रेणि प्रयोजिता ॥"
                    ]
                },
                {
                    "verse_no": "svargArohana-18-3-38",
                    "chandas": "anuṣṭubh",
                    "verse_text": [
                        "अवश्यं नरकास्तात द्रष्टव्याः सर्वराजभिः ",
                        "ततस्त्वया प्राप्तमिदं मुहूर्तं दुःखमुत्तमम् ॥"
                    ]
                },
                {
                    "verse_no": "svargArohana-18-3-39",
                    "chandas": "anuṣṭubh",
                    "verse_text": [
                        "न सव्यसाची भीमो वा यमौ वा पुरुषर्षभौ ",
                        "कर्णो वा सत्यवाक् शूरो नरकार्हाश्चिरं नृप ॥"
                    ]
                },
                {
                    "verse_no": "svargArohana-18-3-40",
                    "chandas": "anuṣṭubh",
                    "verse_text": [
                        "न कृष्णा राजपुत्री च नरकार्हा कथञ्चन ",
                        "एह्येहि भरतश्रेष्ठ पश्य चेमांस्त्रिलोकगान् ॥वैशम्पायन उवाच ",
                        " "
                    ]
                },
                {
                    "verse_no": "svargArohana-18-3-41",
                    "chandas": "anuṣṭubh",
                    "verse_text": [
                        "एवमुक्तः स राजर्षिस्तव पूर्वपितामहः ",
                        "जगाम सह धर्मेणि सवैश्च त्रिदिवालयैः ॥"
                    ]
                },
                {
                    "verse_no": "svargArohana-18-3-42",
                    "chandas": "anuṣṭubh",
                    "verse_text": [
                        "गङ्गां देवनदीं पुण्यां पावनीमृषिसंस्तुताम् ",
                        "अवगाह्य ततो राजा तनुं तत्याज मानुषीम् ॥"
                    ]
                },
                {
                    "verse_no": "svargArohana-18-3-43",
                    "chandas": "anuṣṭubh",
                    "verse_text": [
                        "ततो विव्यवपुर्भूत्वा धर्मराजो युधिष्ठिरः ",
                        "निर्वैरो गतसंतापो जले तस्मिन्समाप्लुतः ॥"
                    ]
                },
                {
                    "verse_no": "svargArohana-18-3-44",
                    "chandas": "anuṣṭubh",
                    "verse_text": [
                        "ततो ययौ वृतो देवैः कुरुराजो युधिष्ठिरः ",
                        "धर्मेण सहितो धीमांस्तूयमानो महर्षिभिः ॥"
                    ]
                },
                {
                    "verse_no": "svargArohana-18-3-45",
                    "chandas": "anuṣṭubh",
                    "verse_text": [
                        "यत्र ते पुरुषव्याघ्राः शूरा विगतमन्यवः ",
                        "पाण्डवा धार्तराष्ट्राश्च स्वानि स्थानानि भेजिरे ॥ ॥"
                    ]
                }
            ]
        },
        "svargārohaṇaparva__adhyāya_004": {
            "head": "अध्यायः 004",
            "before_verses": "",
            "after_verses": "वैशम्पायन उवाच  इति श्रीमन्महाभारते स्वार्गारोहणपर्वणि चतुर्थोऽध्यायः ॥ 4 ॥ श्रीः",
            "topic": " युधिष्ठिरेण स्वर्गे निवसतां कृष्णकर्णादीनां दर्शनम् ॥ 1 ॥\n\t\t\t\t\t\tइन्द्रेण युधिष्ठिराय द्रौपदेयादीनां तत्तत्स्थानगतानां पृथक्पृथक्प्रदरशनम् ॥ 2 ॥ ",
            "footnotes": " 7-4-2 ब्राह्मेण ब्रह्मणा आराध्येन ॥ 7-4-3 उपस्थितं सेवितंअस्त्रैः ॥ 7-4-12 मानुषं मानुषभावम् ॥ ",
            "verses": [
                {
                    "verse_no": "svargArohana-18-4-1",
                    "chandas": "anuṣṭubh",
                    "verse_text": [
                        "ततो युधिष्ठिरो राजा देवैः सर्षिमरुद्गणैः ",
                        "स्तूयमानो ययौ तत्र यत्र ते कुरुपुङ्गवाः ॥"
                    ]
                },
                {
                    "verse_no": "svargArohana-18-4-2",
                    "chandas": "anuṣṭubh",
                    "verse_text": [
                        "ददर्श तत्र गोविन्दं ब्राह्मेण वपुषाऽन्वितम् ",
                        "तेनैव दृष्टपूर्वेण सादृश्येनैव सूचितम् ॥"
                    ]
                },
                {
                    "verse_no": "svargArohana-18-4-3",
                    "chandas": "anuṣṭubh",
                    "verse_text": [
                        "दीप्यमानं स्ववपुषा दिव्यैरस्त्रैरुपस्थितम् ",
                        "चक्रप्रभृतिभिर्घोरैर्दिव्यैः पुरुषविग्रहैः ॥"
                    ]
                },
                {
                    "verse_no": "svargArohana-18-4-4",
                    "chandas": "anuṣṭubh",
                    "verse_text": [
                        "उपास्यमानं वीरेण फल्गुनेन सुवर्चसा ",
                        "तथास्वरूपं कौन्तेयो ददर्श मधुसूदनम् ॥"
                    ]
                },
                {
                    "verse_no": "svargArohana-18-4-5",
                    "chandas": "anuṣṭubh",
                    "verse_text": [
                        "तावुभौ पुरुषव्याघ्रौ समुद्वीक्ष्य युधिष्ठिरम् ",
                        "यथावत्प्रतिपेदाते पूजया देवपूजितौ ॥"
                    ]
                },
                {
                    "verse_no": "svargArohana-18-4-6",
                    "chandas": "anuṣṭubh",
                    "verse_text": [
                        "अपरस्मिन्नथोद्देशे कर्णं शस्त्रभृतां वरम् ",
                        "द्वादशादित्यसहितं ददर्श कुरुनन्दनः ॥"
                    ]
                },
                {
                    "verse_no": "svargArohana-18-4-7",
                    "chandas": "anuṣṭubh",
                    "verse_text": [
                        "अथापरस्मिन्नुद्देशे मरुद्गणवृतं विभुम् ",
                        "भीमसेनमथापश्यत्तेनैव वपुषाऽन्वितम् ॥"
                    ]
                },
                {
                    "verse_no": "svargArohana-18-4-8",
                    "chandas": "anuṣṭubh",
                    "verse_text": [
                        "वायोर्मूर्तिमतः पार्श्वे दिव्यमूर्तिसमन्वितम् ",
                        "श्रिया परमया युक्तं सिद्धिं परमिकां गतम् ॥"
                    ]
                },
                {
                    "verse_no": "svargArohana-18-4-9",
                    "chandas": "anuṣṭubh",
                    "verse_text": [
                        "अश्विनोस्तु तथा स्थाने दीप्यमानौ स्वतेजसा ",
                        "नकुलं सहदेवं च ददर्श कुरुनन्दनः ॥"
                    ]
                },
                {
                    "verse_no": "svargArohana-18-4-10",
                    "chandas": "anuṣṭubh",
                    "verse_text": [
                        "तथा ददर्श पाञ्चालीं कमलोत्पलमालिनीम् ",
                        "वपुषा स्वर्गमाक्रम्य तिष्ठन्तीमर्कवर्चसम् ॥"
                    ]
                },
                {
                    "verse_no": "svargArohana-18-4-11",
                    "chandas": "anuṣṭubh",
                    "verse_text": [
                        "तत्रैनां सहसा राजा स्प्रष्टुमैच्छद्युधिष्ठिरः ",
                        "ततोऽस्य भगवानिन्द्रः कथयामास देवराट् ॥"
                    ]
                },
                {
                    "verse_no": "svargArohana-18-4-12",
                    "chandas": "anuṣṭubh",
                    "verse_text": [
                        "श्रीरेषा द्रौपदीरूपा त्वदर्थे मानुषं गता ",
                        "अयोनिजा लोककान्ता पुण्यगन्धा युधिष्ठिर ॥"
                    ]
                },
                {
                    "verse_no": "svargArohana-18-4-13",
                    "chandas": "anuṣṭubh",
                    "verse_text": [
                        "रत्यर्थं भवतां ह्येषा निर्मिता शूलपाणिना ",
                        "द्रुपदस्य कुले जाता भवद्भिश्चोपजीविता ॥"
                    ]
                },
                {
                    "verse_no": "svargArohana-18-4-14",
                    "chandas": "anuṣṭubh",
                    "verse_text": [
                        "एते पञ्च महाभागा गन्धर्वाः पावकप्रभाः ",
                        "द्रौपद्यास्तनया राजन्युष्माकममितौजसः ॥"
                    ]
                },
                {
                    "verse_no": "svargArohana-18-4-15",
                    "chandas": "anuṣṭubh",
                    "verse_text": [
                        "पश्य गन्धर्वराजानं धृतराष्ट्रं मनीषिणम् ",
                        "एनं च त्वं विजानीहि भ्रातरं पूर्वजं पितुः ॥"
                    ]
                },
                {
                    "verse_no": "svargArohana-18-4-16",
                    "chandas": "",
                    "verse_text": [
                        "अयं ते पूर्वजो भ्राता कौन्तेयः पावकद्युतिः ",
                        "सूर्यपुत्रो रथिश्रेष्ठो राधेय इति विश्रुतः ",
                        "आदित्यसहितो भाति पश्यैनं पुरुषर्षभम् ॥"
                    ]
                },
                {
                    "verse_no": "svargArohana-18-4-17",
                    "chandas": "",
                    "verse_text": [
                        "साध्यानामथ देवानां विश्वेषां मरुतामपि ",
                        "गणेषु पश्य राजेन्द्र वृष्णन्धकमहारथान् ",
                        "सात्यकिप्रमुखान्वीरान्भोजांश्चैव महाबलान् ॥"
                    ]
                },
                {
                    "verse_no": "svargArohana-18-4-18",
                    "chandas": "anuṣṭubh",
                    "verse_text": [
                        "सोमेन सहितं पश्य सौभद्रमपराजितम् ",
                        "अभिमन्युं महेष्वासं निशाकरसमद्युतिम् ॥"
                    ]
                },
                {
                    "verse_no": "svargArohana-18-4-19",
                    "chandas": "anuṣṭubh",
                    "verse_text": [
                        "एष पाण्डुर्महेष्वासः कुन्त्या माद्र्या च सङ्गतः ",
                        "विमानेन सदाऽभ्येति पिता तव ममान्तिकम् ॥"
                    ]
                },
                {
                    "verse_no": "svargArohana-18-4-20",
                    "chandas": "anuṣṭubh",
                    "verse_text": [
                        "वसुभिः सहितं पश्य भीष्मं शान्तनवं नृपम् ",
                        "द्रोणं बृहस्पतेः पार्श्वे गुरुमेनं निशामय ॥"
                    ]
                },
                {
                    "verse_no": "svargArohana-18-4-21",
                    "chandas": "anuṣṭubh",
                    "verse_text": [
                        "एते चान्ये महीपाला योधास्तव च पाण्डव ",
                        "गन्धर्वसहिता यान्ति यक्षपुण्यजनैस्तथा ॥"
                    ]
                },
                {
                    "verse_no": "svargArohana-18-4-22",
                    "chandas": "anuṣṭubh",
                    "verse_text": [
                        "गुह्यकानां गतिं चापि केचित्प्राप्ता नराधिपाः ",
                        "त्यक्त्वा देहं जितः स्वर्गः पुण्यवाग्बुद्धिकर्मभिः ॥ ॥"
                    ]
                }
            ]
        },
        "svargārohaṇaparva__adhyāya_005": {
            "head": "अध्यायः 005",
            "before_verses": "",
            "after_verses": "जनमेजय उवाच ।  इति श्रीमन्महाभारते शतसाहस्र्यां संहितायां वैयासिक्यां स्वर्गारोहणपर्वणिपञ्चमोऽध्यायः ॥ 5 ॥ ॥ समाप्तं स्वर्गारोहणपर्व ॥ 18 ॥ इति श्रीमन्महाभारतंसमाप्तम् ॥ --------------- श्रीः",
            "topic": " वैशंपायनेन जनमेजयंप्रति भीष्मद्रोणादीनां स्वस्वसुकृतफलत्वेन\n\t\t\t\t\t\tस्वर्गभोगानन्तरं स्वैस्स्वैरंशिभिः सहैक्यप्राप्तिकथनम् ॥ 1 ॥ जनमेजयेन\n\t\t\t\t\t\tयज्ञान्ते सबहुमानमास्तिकादिप्रेषणपूर्वकं तक्षशिलातो हास्तिनमेत्य\n\t\t\t\t\t\tप्रजापालनपूर्वकं सुखनिवासः ॥ 2 ॥ सौतिना शौनकादीन्प्रति जनमेयाय\n\t\t\t\t\t\tवैशम्पायनोक्तभारतकथनसमापनपूर्वकं भारतमहिमप्रशंसनम् ॥ 3 ॥ ",
            "footnotes": " 7-5-8 न शक्यं कर्मिणामन्ते सर्वेण मनुजाधिप । प्रकृतिं किंनुसम्यक्ते पृच्छैषा सम्प्रयोजितेतिय ज्ञ. पाठः ॥ 7-5-36 विधिज्ञेन दैवज्ञेन ।अतीन्द्रियेणेन्द्रियाण्यतिक्रान्तेन ॥ 7-5-38 सर्वेषां तृतीयान्तानांनिर्मितमित्यनेनान्वयः । अन्येषामपि कीर्तिवासुदेवस्य क्रीडां च प्रथयतेतिसम्बन्धः ॥ 7-5-40 यश्चेदं श्रावयेद्विद्वान्सदा पर्वणिपर्वणि । ब्रह्मभूयायकल्पते । इति झ.पाठः ॥ 7-5-41 ब्रह्महत्यादिप्पपानां कोटिस्तस्य विनश्यति इतिझ.पाठः । 7-5-42 अन्ततो निकटे ॥ 7-5-43 आख्याय पश्चात्संध्यां प्रमुच्यत इतिझ.पाठः । तत्र महाभारतस्याल्पमपि पश्चिमायां संध्यायां पठ्यते चेद्दिनकृतं पापंनश्यति । एवं प्रातः संध्यायां रात्रिकृतमित्यर्थः ॥ 7-5-45 निरुक्तंनामनिर्वचनं ॥ 7-5-48 त्रिभिर्वर्षैरिदं पूर्णमिति झ.पाठः ॥ 7-5-50चकारचतुष्टयादधर्मादिचतुष्टयमप्यत्रोक्तं हानार्तमिति बोध्यम् ॥ 7-5-64श्रोतव्यो मोक्षमिच्छता । ब्राह्मणेन च राज्ञा च गार्भिण्या इति पाठः ॥ 7-5-66अनागतोऽनागन्तुको नित्यसिद्ध इतियावत् । एवंविधो यो मोक्षः कैवल्यं तदेव स्वरूपंयस्य स मोक्षः । यद्वा मोक्तुमिच्छन् । मुचोऽकर्मिकस्य गुणो वेति सनिगुणोऽभ्यासलोपश्च । मुमुक्षुरित्यर्थः । लोकहित इति भावः ॥ 7-5-67 अन्यांवेदचतुष्टयसंहिताभ्यः पृथग्भूतां तदर्थवतीम् ॥ 7-5-70 श्रूयते येन यःशृणोतीत्यर्थः । उभयत्र विभक्तिव्यत्यय आर्षः ॥ 7-5-72 भारताध्ययनादितिसार्धश्लोकः । यः व्यासः इमां संहितां शुकं पुत्रं अध्यापयत् । तस्य अधीयतोभारताख्यमितिहासं स्मरतः । स्मृत्वा च ग्रन्थरूपेण प्रणयतः । भक्त्या परयाश्रद्धया च व्यास एव पूज्यस्तस्य वाक्यं प्रमाणमेवेत्यास्तिक्यबुद्द्या येनपुंसा इदं श्राव्यते सु पुण्यात् पुण्यकरात् अपि पादं श्लोकपादं ग्रन्थपादं वाभारतस्याध्ययनात्परमिकां सिद्धिं गच्छेदिति पूर्वेणान्वयः । व्यासे श्रद्धांबद्ध्वा भारतमध्येव्यभित्यर्थः ॥ 7-5-73 संध्यायां भारतं पठनीयमित्युक्तं तत्रपठनायोग्यं भारतसारसंप्रहं चतुः श्लोकीरूपमाह मातेति ॥ ",
            "verses": [
                {
                    "verse_no": "svargArohana-18-5-1",
                    "chandas": "anuṣṭubh",
                    "verse_text": [
                        "भीष्मद्रोणौ महात्मानौ धृतराष्ट्रश्च पार्थिवः ",
                        "विराटद्रुपदौ चोभौ शङ्खश्चैवोत्तरस्तथा ॥"
                    ]
                },
                {
                    "verse_no": "svargArohana-18-5-2",
                    "chandas": "anuṣṭubh",
                    "verse_text": [
                        "धृष्टकेजुर्जयत्सेनो राजा चैव स सत्यजित् ",
                        "दुर्योधनसुताश्चैव शकुनिश्चैव सौबलः ॥"
                    ]
                },
                {
                    "verse_no": "svargArohana-18-5-3",
                    "chandas": "anuṣṭubh",
                    "verse_text": [
                        "कर्णपुत्राश्च विक्रान्ता राजा चैव जयद्रथः ",
                        "घटोत्कवादयश्चैव ये चान्ये नानुकीर्तिताः ॥"
                    ]
                },
                {
                    "verse_no": "svargArohana-18-5-4",
                    "chandas": "anuṣṭubh",
                    "verse_text": [
                        "ये चान्ये कीर्तिता वीरा राजानो दीप्तमूर्तयः ",
                        "स्वर्गे कालं कियन्तं ते तस्थुस्तदपि शंस मे ॥"
                    ]
                },
                {
                    "verse_no": "svargArohana-18-5-5",
                    "chandas": "anuṣṭubh",
                    "verse_text": [
                        "आहोस्विच्छाश्वतं स्थानं तेषां तत्र द्विजोत्तम ",
                        "अन्ते वा कर्मणां कां ते गतिं प्राप्ता नरर्षभाः ॥"
                    ]
                },
                {
                    "verse_no": "svargArohana-18-5-6",
                    "chandas": "anuṣṭubh",
                    "verse_text": [
                        "एतदिच्छाम्यहं श्रोतुं प्रोच्यमानं द्विजोत्तम ",
                        "तपसा हि प्रदीप्तेन सर्वं त्वमनुपश्यति ॥सौतिरुवाच ",
                        " "
                    ]
                },
                {
                    "verse_no": "svargArohana-18-5-7",
                    "chandas": "",
                    "verse_text": [
                        "इत्युक्तः स तु विप्रर्षिरनुज्ञातो महात्मना ",
                        "व्यासेन तस्य नृपतेराख्यातुमुपचक्रमे ",
                        "वैशम्पायन उवाच ",
                        " "
                    ]
                },
                {
                    "verse_no": "svargArohana-18-5-8",
                    "chandas": "",
                    "verse_text": [
                        "गन्तव्यं कर्मणामन्ते सर्वेषां मनुजाधिप ",
                        "शृणु गुह्यमिदं राजन्देवानां भरतर्षभ ",
                        "यदुवाच महातेजा दिव्यचक्षुः प्रतापवान् ॥"
                    ]
                },
                {
                    "verse_no": "svargArohana-18-5-9",
                    "chandas": "anuṣṭubh",
                    "verse_text": [
                        "मुनिः पुराणः कौरव्य पाराशर्यो महाव्रतः ",
                        "अगाधबुद्धिः सर्वज्ञो गतिज्ञः सर्वकर्मणाम् ॥"
                    ]
                },
                {
                    "verse_no": "svargArohana-18-5-10",
                    "chandas": "",
                    "verse_text": [
                        "तेनोक्तं कर्मणामन्ते प्रविशन्ति स्विकां तनुम् ॥"
                    ]
                },
                {
                    "verse_no": "svargArohana-18-5-11",
                    "chandas": "anuṣṭubh",
                    "verse_text": [
                        "वसूनेव महातेजा भीष्मः प्राप महाद्युतिः ",
                        "अष्टावेव हि दृश्यन्ते वसवो भरतर्षभ ॥"
                    ]
                },
                {
                    "verse_no": "svargArohana-18-5-12",
                    "chandas": "anuṣṭubh",
                    "verse_text": [
                        "बृहस्पतिं विवेशाथ द्रोणो ह्यङ्गिरसां वरम् ",
                        "कृतवर्मा तु हार्दिक्यः प्रविवेश मरुद्गणान् ॥"
                    ]
                },
                {
                    "verse_no": "svargArohana-18-5-13",
                    "chandas": "anuṣṭubh",
                    "verse_text": [
                        "सनत्कुमारं प्रद्युम्नः प्रविवेश यथागतम् ",
                        "धृतराष्ट्रो धनेशस्य लोकान्प्राप दुरासदान् ॥"
                    ]
                },
                {
                    "verse_no": "svargArohana-18-5-14",
                    "chandas": "anuṣṭubh",
                    "verse_text": [
                        "धृतराष्ट्रो सहिता गन्धारी च यशस्विनी ",
                        "पत्नीभ्यां सहितः पाण्डुमहेन्द्रसदनं ययौ ॥"
                    ]
                },
                {
                    "verse_no": "svargArohana-18-5-15",
                    "chandas": "anuṣṭubh",
                    "verse_text": [
                        "विराटद्रुपदौ चोभौ धृष्टकेतुश्च पार्थिवः ",
                        "निशठाक्रूरसाम्बाश्च भानुः कण्वो विदूरथः ॥"
                    ]
                },
                {
                    "verse_no": "svargArohana-18-5-16",
                    "chandas": "anuṣṭubh",
                    "verse_text": [
                        "भूरिश्रवाः शलश्चैव भूरिश्च पृथिवीपतिः ",
                        "कंशश्चैवोग्रसेनश्च वसुदेवस्तथैव च ॥"
                    ]
                },
                {
                    "verse_no": "svargArohana-18-5-17",
                    "chandas": "anuṣṭubh",
                    "verse_text": [
                        "उत्तरश्च सह भ्रात्रा शङ्खेन नरपुङ्गवः ",
                        "विश्वेषां देवतानां ते विविशुर्नरसत्तमाः ॥"
                    ]
                },
                {
                    "verse_no": "svargArohana-18-5-18",
                    "chandas": "anuṣṭubh",
                    "verse_text": [
                        "[वर्चा नाम महातेजाः सोमपुत्रः प्रतापवान् ",
                        "सोभिमन्युर्नृसिंहस्य फल्गुनस्य सुतोऽभवत् ॥"
                    ]
                },
                {
                    "verse_no": "svargArohana-18-5-19",
                    "chandas": "",
                    "verse_text": [
                        "स युद्ध्वा क्षत्रधर्मेण यथा नान्यः पुमान्क्वचित् ",
                        "]विवेश सोमं धर्मात्मा कर्मणोन्ते मरारथः ॥"
                    ]
                },
                {
                    "verse_no": "svargArohana-18-5-20",
                    "chandas": "anuṣṭubh",
                    "verse_text": [
                        "आविवेश रविं कर्णो निहतः पुरुषर्षभ ",
                        "द्वापरं शकुनिः प्राप धृष्टद्युम्नस्तु पावकम् ॥"
                    ]
                },
                {
                    "verse_no": "svargArohana-18-5-21",
                    "chandas": "anuṣṭubh",
                    "verse_text": [
                        "धृतराष्ट्रात्मजाः सर्वे यातुधानान्प्रपेदिरे ",
                        "धर्ममेवाविशत्क्षत्ता राजा चैव युधिष्ठिरः ॥"
                    ]
                },
                {
                    "verse_no": "svargArohana-18-5-22",
                    "chandas": "anuṣṭubh",
                    "verse_text": [
                        "अनन्तो भगवान्देवः प्रविवेश रसातलम् ",
                        "पितामहनियोगाद्वै यो योगाद्गामधारयत् ॥"
                    ]
                },
                {
                    "verse_no": "svargArohana-18-5-23",
                    "chandas": "anuṣṭubh",
                    "verse_text": [
                        "यः स नारायणो नाम देवदेवः सनातनः ",
                        "तस्यांशो वासुदेवस्तु कर्मणोन्ते विवेश ह ॥"
                    ]
                },
                {
                    "verse_no": "svargArohana-18-5-24",
                    "chandas": "anuṣṭubh",
                    "verse_text": [
                        "षोडशस्त्रीसहस्राणि वासुदेवपरिग्रहाः ",
                        "अमज्जंस्ताः सरस्वत्यां कालेन जनमेजय ॥"
                    ]
                },
                {
                    "verse_no": "svargArohana-18-5-25",
                    "chandas": "anuṣṭubh",
                    "verse_text": [
                        "तत्र त्यक्त्वा शरीराणि दिवमारुरुहुः पुनः ",
                        "ताश्चैवाप्सरसो भूत्वा वासुदेवमुपाविशन् ॥"
                    ]
                },
                {
                    "verse_no": "svargArohana-18-5-26",
                    "chandas": "anuṣṭubh",
                    "verse_text": [
                        "हतास्तस्मिन्महायुद्धे ये वीरास्तु महारथाः ",
                        "घटोत्कचादयश्चैव देवान्यक्षांश्च भेजिरे ॥"
                    ]
                },
                {
                    "verse_no": "svargArohana-18-5-27",
                    "chandas": "anuṣṭubh",
                    "verse_text": [
                        "दुर्योधनसहायाश्च राक्षसा येऽनुकीर्तिताः ",
                        "प्राप्तास्ते क्रमशो राजन्सर्वलोकाननुत्तमान् ॥"
                    ]
                },
                {
                    "verse_no": "svargArohana-18-5-28",
                    "chandas": "anuṣṭubh",
                    "verse_text": [
                        "भवनं च महेन्द्रस्य कुबेरस्य च धीमतः ",
                        "वरुणस्य तथा लोकान्विविशुः पुरुषर्षभाः ॥"
                    ]
                },
                {
                    "verse_no": "svargArohana-18-5-29",
                    "chandas": "anuṣṭubh",
                    "verse_text": [
                        "एतत्ते सर्वमाख्यातं विस्तरेण महाद्युते ",
                        "कुरूणां चरितं कृत्स्नं पाण्डवानां च भारत ॥सौतिरुवाच ",
                        " "
                    ]
                },
                {
                    "verse_no": "svargArohana-18-5-30",
                    "chandas": "anuṣṭubh",
                    "verse_text": [
                        "एतच्छ्रुत्वा द्विजश्रेष्ठात्स राजा जनमेजयः ",
                        "विस्मितोऽभवदत्यर्थं यज्ञकर्मान्तरेष्वथ ॥"
                    ]
                },
                {
                    "verse_no": "svargArohana-18-5-31",
                    "chandas": "anuṣṭubh",
                    "verse_text": [
                        "ततः समापयामासुः कर्म तत्तस्य याजकाः ",
                        "आस्तिकश्चाभवत्प्रीतः परिमोक्ष्य भुजङ्गमान् ॥"
                    ]
                },
                {
                    "verse_no": "svargArohana-18-5-32",
                    "chandas": "anuṣṭubh",
                    "verse_text": [
                        "ततो द्विजातीन्सर्वास्तान्दक्षिणाभिरतोषयत् ",
                        "पूजिताश्चापि ते राज्ञा ततो जग्मुर्यथागतम् ॥"
                    ]
                },
                {
                    "verse_no": "svargArohana-18-5-33",
                    "chandas": "anuṣṭubh",
                    "verse_text": [
                        "विसर्जयित्वा विप्रांस्तान्राजाऽपि जनमेजयः ",
                        "हृष्टस्तक्षशिलायाः स पुनरायाद्गचाह्वयम् ॥"
                    ]
                },
                {
                    "verse_no": "svargArohana-18-5-34",
                    "chandas": "anuṣṭubh",
                    "verse_text": [
                        "एतत्ते सर्वमाख्यातं वैशम्पायनकीर्तितम् ",
                        "व्यासाज्ञया समाज्ञातं सर्पसत्रे नृपस्य हि ॥"
                    ]
                },
                {
                    "verse_no": "svargArohana-18-5-35",
                    "chandas": "anuṣṭubh",
                    "verse_text": [
                        "पुण्योऽयमितिहासाख्यः पवित्रं चेदमुत्तमम् ",
                        "कृष्णेन मुनिना विप्र निर्मितं सत्यवादिना ॥"
                    ]
                },
                {
                    "verse_no": "svargArohana-18-5-36",
                    "chandas": "anuṣṭubh",
                    "verse_text": [
                        "सर्वज्ञेन विधिज्ञेन धर्मज्ञानवता सता ",
                        "अतीन्द्रियेण शुचिना तपसा भावितात्मना ॥"
                    ]
                },
                {
                    "verse_no": "svargArohana-18-5-37",
                    "chandas": "anuṣṭubh",
                    "verse_text": [
                        "ऐश्वर्ये वर्तता चैव साङ्ख्ययोगवता तथा ",
                        "नैकतन्त्रविबुद्धेन दृष्ट्वा दिव्येन चक्षुषा ॥"
                    ]
                },
                {
                    "verse_no": "svargArohana-18-5-38",
                    "chandas": "anuṣṭubh",
                    "verse_text": [
                        "कीर्तिं प्रथयता लोके पाण्डवानां महात्मनाम् ",
                        "अन्येषां क्षत्रियाणां च भूरिद्रविणतेजसाम् ॥"
                    ]
                },
                {
                    "verse_no": "svargArohana-18-5-39",
                    "chandas": "",
                    "verse_text": [
                        "`क्रीडां च वासुदेवस्य देवदेवस्य शाङ्गिणः ",
                        "विश्वेषां देवभागानां जन्मसायुज्यमेव च ॥ '"
                    ]
                },
                {
                    "verse_no": "svargArohana-18-5-40",
                    "chandas": "anuṣṭubh",
                    "verse_text": [
                        "य इदं शृणुयाद्विद्वान्पर्वसु द्विजसत्तमः ",
                        "धूतपाप्मा जितस्वर्गो ब्रह्मभूयाय गच्छति ॥"
                    ]
                },
                {
                    "verse_no": "svargArohana-18-5-41",
                    "chandas": "anuṣṭubh",
                    "verse_text": [
                        "कार्ष्णं वेदमिमं सर्वं शृणुयाद्यः समाहितः ",
                        "ब्रह्महत्याकृतं पापं तत्क्षणादेव नश्यति ॥"
                    ]
                },
                {
                    "verse_no": "svargArohana-18-5-42",
                    "chandas": "anuṣṭubh",
                    "verse_text": [
                        "यश्चेदं श्रावयेच्छ्राद्धे ब्राह्मणान्पादमन्ततः ",
                        "अक्षय्यमन्नपानं वै पितॄंस्तस्योपतदिष्ठते ॥"
                    ]
                },
                {
                    "verse_no": "svargArohana-18-5-43",
                    "chandas": "anuṣṭubh",
                    "verse_text": [
                        "अह्ना यदेनः कुरुते इन्द्रियैर्मनसाऽपि वा ",
                        "महाभारतमाख्याय सर्पपापैः प्रमुच्यते ॥"
                    ]
                },
                {
                    "verse_no": "svargArohana-18-5-44",
                    "chandas": "anuṣṭubh",
                    "verse_text": [
                        "[यद्रात्रौ कुरुते पापं ब्राह्मणः स्त्रीगणैर्वृतः ",
                        "महाभारतमाख्याय पूर्वां सन्ध्यां प्रमुच्यते ॥"
                    ]
                },
                {
                    "verse_no": "svargArohana-18-5-45",
                    "chandas": "anuṣṭubh",
                    "verse_text": [
                        "महत्त्वाद्भारवत्त्वाच्च महाभारतमुच्यते ",
                        "निरुक्तमस्य यो वेद सर्वपापैः प्रमुच्यते ॥"
                    ]
                },
                {
                    "verse_no": "svargArohana-18-5-46",
                    "chandas": "anuṣṭubh",
                    "verse_text": [
                        "अष्टादशपुराणानि धर्मशास्त्राणि सर्वशः ",
                        "वेदाः साङ्गास्तथैकत्र भारतं चैकतः स्थितम् ॥"
                    ]
                },
                {
                    "verse_no": "svargArohana-18-5-47",
                    "chandas": "anuṣṭubh",
                    "verse_text": [
                        "श्रूयतां सिंहनादोऽयमृषेस्तस्य महात्मनः ",
                        "अष्टादशपुराणानां कर्तुर्वेदमहोदधेः ॥"
                    ]
                },
                {
                    "verse_no": "svargArohana-18-5-48",
                    "chandas": "anuṣṭubh",
                    "verse_text": [
                        "त्रिभिर्वर्षैर्महत्पुण्यं कृष्णद्वैपायनः प्रभुः ",
                        "अखिलं भारतं चेदं चकार भगवान्मुनिः ॥"
                    ]
                },
                {
                    "verse_no": "svargArohana-18-5-49",
                    "chandas": "",
                    "verse_text": [
                        "[आकर्ण्य भक्त्या सततं जयाख्यं भारतं महत् ",
                        "श्रीश्च कीर्तिस्तथा विद्या भवन्ति सहिताः सदा ॥]"
                    ]
                },
                {
                    "verse_no": "svargArohana-18-5-50",
                    "chandas": "anuṣṭubh",
                    "verse_text": [
                        "धर्मे चार्थे च कामे च मोक्षे च भरतर्षभ ",
                        "यदिहास्ति तदन्यत्र यन्नेहास्ति न कुत्रिचित् ॥"
                    ]
                },
                {
                    "verse_no": "svargArohana-18-5-51",
                    "chandas": "anuṣṭubh",
                    "verse_text": [
                        "\"वाच्यते यत्र सततं जयाख्यं भारतं महत् ",
                        "श्रीश्व कीर्तिश्च विद्या च भवन्ति मुदिताः सदा ॥"
                    ]
                },
                {
                    "verse_no": "svargArohana-18-5-52",
                    "chandas": "anuṣṭubh",
                    "verse_text": [
                        "भारतस्य तु वक्तारं ब्रह्मर्षि च महागुरुम् ॥वैशंपायनमारोप्य स्वर्णभद्रासनं तदा ॥"
                    ]
                },
                {
                    "verse_no": "svargArohana-18-5-53",
                    "chandas": "anuṣṭubh",
                    "verse_text": [
                        "जनमेजयादिराजान आस्तिकाद्या द्विजातयः ",
                        "धर्मदत्तादिवैश्याश्च सोम्यवंश्यादिशूद्रकाः ॥"
                    ]
                },
                {
                    "verse_no": "svargArohana-18-5-54",
                    "chandas": "anuṣṭubh",
                    "verse_text": [
                        "प्रयुतं चायुतं चेति सहस्रं शतमित्यपि ",
                        "दशकं चेति निष्काणामानर्चुस्तं महागुरुम् ॥"
                    ]
                },
                {
                    "verse_no": "svargArohana-18-5-55",
                    "chandas": "anuṣṭubh",
                    "verse_text": [
                        "निष्काणां दशकं दत्त्वा मृतपुत्रोऽमृतप्रजः ",
                        "ऊष्मादिव्याधियुक्तश्च शतं दत्त्वा निरामयः ॥"
                    ]
                },
                {
                    "verse_no": "svargArohana-18-5-56",
                    "chandas": "anuṣṭubh",
                    "verse_text": [
                        "सहस्रदानात्संतानहीनः संतानपुत्रवान् ",
                        "आयुरारोग्यमैश्वर्यं भेजुस्तेऽन्नं च पुत्रकान् ॥"
                    ]
                },
                {
                    "verse_no": "svargArohana-18-5-57",
                    "chandas": "anuṣṭubh",
                    "verse_text": [
                        "सुवर्णं रजतं रत्नं सर्वाण्याभरणानि च ",
                        "सर्वोपकरणैर्युक्तं निधिनिक्षेपसंयुतम् ॥"
                    ]
                },
                {
                    "verse_no": "svargArohana-18-5-58",
                    "chandas": "",
                    "verse_text": [
                        "इष्टकाभित्तिसंयुक्तमग्निबाधादिवर्जितम् ",
                        "देवपूजाग्निहोत्रादिपाठार्थगृहसंयुतम् ",
                        "सान्तर्बहिस्संवरणं सप्रासादं सगोगृहम् ॥"
                    ]
                },
                {
                    "verse_no": "svargArohana-18-5-59",
                    "chandas": "anuṣṭubh",
                    "verse_text": [
                        "व्यष्ट्या समष्ट्या वा दद्यात्स्वर्गारोहणपर्वणि ",
                        "निवृत्तिकामो दद्याच्चेत्पुनर्जन्म न विद्यते ॥"
                    ]
                },
                {
                    "verse_no": "svargArohana-18-5-60",
                    "chandas": "",
                    "verse_text": [
                        "सकामश्चेद्ब्रह्मकल्पं सुकं ब्रह्मगृहे वसेत् ॥"
                    ]
                },
                {
                    "verse_no": "svargArohana-18-5-61",
                    "chandas": "anuṣṭubh",
                    "verse_text": [
                        "पुराणमुखतो यस्माद्वेदान्तज्ञानमाप्यते ",
                        "स तेन गुरुराख्यातस्तत्पूजा हीशपूजनम् ॥"
                    ]
                },
                {
                    "verse_no": "svargArohana-18-5-62",
                    "chandas": "anuṣṭubh",
                    "verse_text": [
                        "भारतस्य तु वक्तारं श्रोतारं लेखकांस्तदा ",
                        "प्रपूजयन्ति संहृष्टाः सिद्धाश्च परमर्षयः ॥"
                    ]
                },
                {
                    "verse_no": "svargArohana-18-5-63",
                    "chandas": "",
                    "verse_text": [
                        "महाभारतवक्तारं नार्चयन्तीह ये नराः ",
                        "तेषां सर्वक्रियाहानिर्भवेद्देवाः शपन्ति च ॥'"
                    ]
                },
                {
                    "verse_no": "svargArohana-18-5-64",
                    "chandas": "anuṣṭubh",
                    "verse_text": [
                        "जयो नामेतिहासोऽयं श्रोतव्यो जयमिच्छता ",
                        "राज्ञा राजसुतैश्चैव गर्भिण्या चैव योषिता ॥"
                    ]
                },
                {
                    "verse_no": "svargArohana-18-5-65",
                    "chandas": "anuṣṭubh",
                    "verse_text": [
                        "[स्वर्गकामो लभेत्स्वर्गं जयकामो लभेज्जयम् ",
                        "गर्भिणी लभते पुत्रं कन्यां वा बहुभागिनीम् ॥"
                    ]
                },
                {
                    "verse_no": "svargArohana-18-5-66",
                    "chandas": "anuṣṭubh",
                    "verse_text": [
                        "अनागतश्च मोक्षश्च कृष्णद्वैपायनः प्रभुः ",
                        "संदर्भं भारतस्यास्य कृतवान्धर्मकाम्यया ॥"
                    ]
                },
                {
                    "verse_no": "svargArohana-18-5-67",
                    "chandas": "anuṣṭubh",
                    "verse_text": [
                        "षष्टिं शतसहस्राणि चकारान्यां स संहिताम् ",
                        "त्रिंशच्छतसहस्राणि देवलोके प्रतिष्ठितम् ॥"
                    ]
                },
                {
                    "verse_no": "svargArohana-18-5-68",
                    "chandas": "anuṣṭubh",
                    "verse_text": [
                        "पित्र्ये पञ्चदशं ज्ञेयं यक्षलोके चतुर्दश ",
                        "एकं शतसहस्रं तु मानुषेषु प्रभाषितम् ॥"
                    ]
                },
                {
                    "verse_no": "svargArohana-18-5-69",
                    "chandas": "anuṣṭubh",
                    "verse_text": [
                        "नारदोऽश्रावयद्देवानसितो देवलः पितॄन् ",
                        "रक्षोयक्षाञ्शुको मर्त्यान्वैशम्पायन एव तु ॥"
                    ]
                },
                {
                    "verse_no": "svargArohana-18-5-70",
                    "chandas": "anuṣṭubh",
                    "verse_text": [
                        "इतिहासमिमं पुण्यं महार्थं वेदसंमितम् ",
                        "व्यासोक्तं श्रूयते येन कृत्वा ब्राह्म्णमग्रतः ॥"
                    ]
                },
                {
                    "verse_no": "svargArohana-18-5-71",
                    "chandas": "anuṣṭubh",
                    "verse_text": [
                        "स नरः सर्वकामांश्च कीर्तिं प्राप्येह शौनक ",
                        "गच्छेत्परमिकां सिद्धिमत्र मे नास्ति संशयः ॥"
                    ]
                },
                {
                    "verse_no": "svargArohana-18-5-72",
                    "chandas": "",
                    "verse_text": [
                        "भारताध्ययनात्पुण्यादपि पादमधीयतः ",
                        "श्रद्धया परया भक्त्या श्राव्यते चापि येन तु ",
                        "य इमां संहितां पुण्यां पुत्रमध्यापयच्छुकम् ॥"
                    ]
                },
                {
                    "verse_no": "svargArohana-18-5-73",
                    "chandas": "anuṣṭubh",
                    "verse_text": [
                        "मातापितृसहस्राणि पुत्रदारशतानि च ",
                        "संसारेष्वनुभूतानि यान्ति यास्यन्ति चापरे ॥"
                    ]
                },
                {
                    "verse_no": "svargArohana-18-5-74",
                    "chandas": "anuṣṭubh",
                    "verse_text": [
                        "हर्षस्थानसहस्राणि भयस्थानशतानि च ",
                        "दिवसेदिवसे मूढमाविशन्ति न पण्डितम् ॥"
                    ]
                },
                {
                    "verse_no": "svargArohana-18-5-75",
                    "chandas": "anuṣṭubh",
                    "verse_text": [
                        "ऊर्ध्वबाहुर्विरौम्येष न च कश्चिच्छृणोति मे ",
                        "धर्मादर्थश्च कामश्च स किमर्थं न सेव्यते ॥"
                    ]
                },
                {
                    "verse_no": "svargArohana-18-5-76",
                    "chandas": "",
                    "verse_text": [
                        "न जातु कामान्न भयान्न लोभा-द्धर्मं त्यजेज्जीवितस्यापि हेतोः ",
                        "नित्यो धर्मः सुखदुःखे त्वनिथ्येजीवो नित्यो हेतुरस्य त्वनित्यः ॥"
                    ]
                },
                {
                    "verse_no": "svargArohana-18-5-77",
                    "chandas": "anuṣṭubh",
                    "verse_text": [
                        "इमां भारतसावित्रीं प्रातरुत्थायः यः पठेत् ",
                        "स भारतफलं प्राप्य परं ब्रह्माधिगच्छति ॥"
                    ]
                },
                {
                    "verse_no": "svargArohana-18-5-78",
                    "chandas": "anuṣṭubh",
                    "verse_text": [
                        "कयथा समुद्रो भगवान्यथा हि हिमवान्गिरिः ",
                        "ख्यातावुभौ रत्ननिधी तथा भारतमुच्यते ॥"
                    ]
                },
                {
                    "verse_no": "svargArohana-18-5-79",
                    "chandas": "",
                    "verse_text": [
                        "कार्ष्णं देवमिमं विद्वाञ्श्रावयित्वाऽर्थमश्नुते ",
                        "इदं भारतमाख्यानं यः पठेत्सुसमाहितः ",
                        "स गच्छेत्परमां सिद्धिमिति मे नास्ति संशयः ॥"
                    ]
                },
                {
                    "verse_no": "svargArohana-18-5-80",
                    "chandas": "",
                    "verse_text": [
                        "द्वैपायनोष्ठपुटनिस्सृतमप्रमेयंपुण्यं पवित्रमथ पापहरं शिवं च ",
                        "यो भारतं समधिगच्छति वाच्यमानंकिं तस्य पुष्करजलैरभिषेचनेन ॥"
                    ]
                },
                {
                    "verse_no": "svargArohana-18-5-81",
                    "chandas": "",
                    "verse_text": [
                        "यो गोशतं कनकशृङ्गमयं ददातिविप्राय वेदविदुषे सुबहुश्रुताय ",
                        "पुण्यां च भारतकथां सततं शृणोतितुल्यं फलं भवति तस्य च तस्य चैव ॥]"
                    ]
                },
                {
                    "verse_no": "svargArohana-18-5-82",
                    "chandas": "anuṣṭubh",
                    "verse_text": [
                        "\"यद्यदिष्टतमं कामं लभते श्रद्धयाऽन्वितः ",
                        "शृणुयान्मुदितो भूत्वा आस्तिको बुद्धिसंयुतः ॥"
                    ]
                },
                {
                    "verse_no": "svargArohana-18-5-83",
                    "chandas": "anuṣṭubh",
                    "verse_text": [
                        "वासुदेवं स्मरन्विद्वान्पुण्डरीकायतेक्षणम् ",
                        "इतिहासमिमं पुण्यं महार्थं वेदसंमितम् ॥"
                    ]
                },
                {
                    "verse_no": "svargArohana-18-5-84",
                    "chandas": "anuṣṭubh",
                    "verse_text": [
                        "श्रावयेद्यस्तु वर्णादीन्कृत्वा ब्राह्मणमग्रतः ",
                        "सर्वपापविशुद्धात्मा शुचिस्तद्गतमानसः ॥"
                    ]
                },
                {
                    "verse_no": "svargArohana-18-5-85",
                    "chandas": "anuṣṭubh",
                    "verse_text": [
                        "इह कीर्तिं महत्प्राप्य भोगवान्सुखमश्नुते ",
                        "व्यासप्रसादेन पुनः स्वर्गलोकं स गच्छति ॥"
                    ]
                },
                {
                    "verse_no": "svargArohana-18-5-86",
                    "chandas": "",
                    "verse_text": [
                        "एतद्विदित्वा सर्वं तु सर्ववेदार्थविद्भवेत् ",
                        "पूजनीयश्च सततं माननीयो भवेद्द्विजः ॥\" ॥"
                    ]
                }
            ]
        },
        "svargārohaṇaparva__adhyāya_006": {
            "before_verses": "भारतश्रवणविध्यध्यायः ।जनमेजय उवाच ।  इति श्रीमन्महाभारते शतसाहस्र्यां संहितायां वैयासिक्यांहरिवंशोक्तभारतश्रवणविधावध्यायः ॥ स्वर्गारोहणपर्व सम्पूर्णम् ॥ 18 ॥श्रीमन्महाभारतं सम्पूर्णम् ॥ ---------- इदं स्वर्गारोहणपर्व कुम्भघोणस्थेनटी.आर्.कृष्णाचार्येण टी.आर्.व्यासाचार्येण च मुम्बय्यांनिर्णयसागरमुद्रायन्त्रे मुद्रापितम् । शकाब्दाः 1832 सन 1910. अनेन मुद्रणेनश्रीमद्धनुमद्भीममध्वान्तर्गतरामकृष्णवेदव्यासात्मकलक्ष्मीहयग्रीवः प्रीयताम् ।-----------  18-6-1x यद्यप्ययध्यायो दाक्षिणात्यकोशेषु क्वापि न दृश्यतेतथापि \"भगवन्नित्यादिः पलाध्यायो व्यासेन हरिवंशान्ते उक्तः अत्रश्रोतृप्ररोचनार्थमुक्त\" इति नीलकण्ठीयव्याख्यानोक्तप्रयोजनायैवास्माभिरपीहस्थापितः ॥ ",
            "after_verses": "",
            "footnotes": " 18-6-1x यद्यप्ययध्यायो दाक्षिणात्यकोशेषु क्वापि न दृश्यतेतथापि \"भगवन्नित्यादिः पलाध्यायो व्यासेन हरिवंशान्ते उक्तः अत्रश्रोतृप्ररोचनार्थमुक्त\" इति नीलकण्ठीयव्याख्यानोक्तप्रयोजनायैवास्माभिरपीहस्थापितः ॥ ",
            "topic": "भारतश्रवणविध्यध्यायः ।",
            "verses": [
                {
                    "verse_no": "svargArohana-18-6-1",
                    "chandas": "anuṣṭubh",
                    "verse_text": [
                        "भगवन्केन विधिना श्रोतव्यं भारतं बुधैः ",
                        "फलं किं के च देवाश्च पूज्या वै पारणेष्विह ॥"
                    ]
                },
                {
                    "verse_no": "svargArohana-18-6-2",
                    "chandas": "anuṣṭubh",
                    "verse_text": [
                        "देयं समाप्ते भगवन्किं च पर्वणिपर्वणि ",
                        "वाचकः कीदृशश्चात्र एष्टव्यस्तद्ब्रवीहि मे ॥वैशम्पायन उवाच ",
                        " "
                    ]
                },
                {
                    "verse_no": "svargArohana-18-6-3",
                    "chandas": "anuṣṭubh",
                    "verse_text": [
                        "शृणु राजन्विधिमिमं फलं यच्चापि भारतात् ",
                        "श्रुताद्भवति राजेन्द्र यत्त्वं मामनुपृच्छसि ॥"
                    ]
                },
                {
                    "verse_no": "svargArohana-18-6-4",
                    "chandas": "anuṣṭubh",
                    "verse_text": [
                        "दिवि देवा महीपाल क्रीडार्थमवनिं गताः ",
                        "कृत्वा कार्यमिदं चैव ततश्च दिवमागताः ॥"
                    ]
                },
                {
                    "verse_no": "svargArohana-18-6-5",
                    "chandas": "anuṣṭubh",
                    "verse_text": [
                        "हन्त यत्ते प्रवक्ष्यामि तच्छृणुष्व समाहितः ",
                        "ऋषीणां देवतानां च सम्भवं वसुधातले ॥"
                    ]
                },
                {
                    "verse_no": "svargArohana-18-6-6",
                    "chandas": "anuṣṭubh",
                    "verse_text": [
                        "अत्र रुद्रास्तथा साध्या विश्वेदेवाश्च शाश्वताः ",
                        "आदित्याश्चाश्विनौ देवौ लोकपाला महर्षयः ॥"
                    ]
                },
                {
                    "verse_no": "svargArohana-18-6-7",
                    "chandas": "anuṣṭubh",
                    "verse_text": [
                        "गुह्यकाश्च सगन्धर्वा नागा विद्याधरास्तथा ",
                        "सिद्धा धर्मः स्वयंभूश्च मुनिः कात्यायनो वरः ॥"
                    ]
                },
                {
                    "verse_no": "svargArohana-18-6-8",
                    "chandas": "anuṣṭubh",
                    "verse_text": [
                        "गिरयः सागरा नद्यस्तथैवाप्सरसां गणाः ",
                        "ग्रहाः संवत्सराश्चैव अयनान्यृतवस्तथा ॥"
                    ]
                },
                {
                    "verse_no": "svargArohana-18-6-9",
                    "chandas": "anuṣṭubh",
                    "verse_text": [
                        "स्थावरं जङ्गमं चैव जगत्सर्वं सुरासुरम् ",
                        "भातरे भरतश्रेष्ठ एकस्थमिह दृश्यते ॥"
                    ]
                },
                {
                    "verse_no": "svargArohana-18-6-10",
                    "chandas": "anuṣṭubh",
                    "verse_text": [
                        "तेषां श्रुत्वा प्रतिष्ठानं नामकर्मानुकीर्तनात् ",
                        "कृत्वाऽपि पातकं घोरं सद्यो मुच्येत मानवः ॥"
                    ]
                },
                {
                    "verse_no": "svargArohana-18-6-11",
                    "chandas": "anuṣṭubh",
                    "verse_text": [
                        "इतिहासमिमं श्रुत्वा यथावदनुपूर्वशः ",
                        "संयतात्मा शुचिर्भूत्वा पारं गत्वा च भारते ॥"
                    ]
                },
                {
                    "verse_no": "svargArohana-18-6-12",
                    "chandas": "anuṣṭubh",
                    "verse_text": [
                        "तेषां श्राद्धानि देयानि श्रुत्वा भारत भारतम् ",
                        "ब्राह्मणेभ्यो यथाशक्त्या भक्त्या च भरतर्षभ ॥"
                    ]
                },
                {
                    "verse_no": "svargArohana-18-6-13",
                    "chandas": "anuṣṭubh",
                    "verse_text": [
                        "महादानानि देयानि रत्नानि विविधानि च ",
                        "गावः कांस्योपदोहाश्च कन्याश्चैव स्वलङ्कृताः ॥"
                    ]
                },
                {
                    "verse_no": "svargArohana-18-6-14",
                    "chandas": "anuṣṭubh",
                    "verse_text": [
                        "सर्वकामगुणोपेता यानानि विविधानि च ",
                        "कभवनानि विचित्राणि भूमिर्वासांसि काञ्चनम् ॥"
                    ]
                },
                {
                    "verse_no": "svargArohana-18-6-15",
                    "chandas": "anuṣṭubh",
                    "verse_text": [
                        "वाहनानि च देयानि हया मत्ताश्च वारणाः ",
                        "शयनं शिबिकाश्चैव स्यन्दनाश्च स्वलंकृताः ॥"
                    ]
                },
                {
                    "verse_no": "svargArohana-18-6-16",
                    "chandas": "anuṣṭubh",
                    "verse_text": [
                        "यद्यद्गृहे वरं किञ्चिद्यद्यदस्ति महद्वसु ",
                        "तत्तद्देयं द्विजातिभ्य आत्मा दाराश्च सूनवः ॥"
                    ]
                },
                {
                    "verse_no": "svargArohana-18-6-17",
                    "chandas": "anuṣṭubh",
                    "verse_text": [
                        "श्रद्धया परया युक्तं क्रमशस्तस्य पारगः ",
                        "शक्तितः सुमना हृष्टः सुश्रूषुरविकल्पकः ॥"
                    ]
                },
                {
                    "verse_no": "svargArohana-18-6-18",
                    "chandas": "anuṣṭubh",
                    "verse_text": [
                        "सत्यार्जवरतो दान्तः शुचिः शौचसमन्वितः ",
                        "श्रद्धधानो जितक्रोधो यथा सिद्ध्यति तच्छृणु ॥"
                    ]
                },
                {
                    "verse_no": "svargArohana-18-6-19",
                    "chandas": "anuṣṭubh",
                    "verse_text": [
                        "शुचिः शीलान्विताचारः शुक्लवासा जितेन्द्रियः ",
                        "संस्कृतः सर्वशास्त्रज्ञः श्रद्दधानोऽनसूयकः ॥"
                    ]
                },
                {
                    "verse_no": "svargArohana-18-6-20",
                    "chandas": "anuṣṭubh",
                    "verse_text": [
                        "रूपवान्सुभगो दान्तः सत्यवादी जितेन्द्रियः ",
                        "दानमानगृहीतश्च कार्यो भवति वाचकः ॥"
                    ]
                },
                {
                    "verse_no": "svargArohana-18-6-21",
                    "chandas": "anuṣṭubh",
                    "verse_text": [
                        "अविलम्बमनायस्तमद्रुतं धीरमुर्जितम् ",
                        "असंसक्ताक्षरपदं स्वरभावसमन्वितम् ॥"
                    ]
                },
                {
                    "verse_no": "svargArohana-18-6-22",
                    "chandas": "anuṣṭubh",
                    "verse_text": [
                        "त्रिषष्टिवर्णसंयुक्तमष्टस्थानसमीरितम् ",
                        "वाचयेद्वाचकः स्वस्थः स्वासीनः सुसमाहितः ॥"
                    ]
                },
                {
                    "verse_no": "svargArohana-18-6-23",
                    "chandas": "anuṣṭubh",
                    "verse_text": [
                        "नारायणं नमस्कृत्य नरं चैव नरोत्तमम् ",
                        "देवीं सरस्वतीं(व्यासं) चैव ततो जयमुदीरयेत् ॥"
                    ]
                },
                {
                    "verse_no": "svargArohana-18-6-24",
                    "chandas": "anuṣṭubh",
                    "verse_text": [
                        "ईदृशाद्वाचकाद्राजञ्श्रुत्वा भारत भारतम् ",
                        "नियमस्थः शुचिः श्रोता शृण्वन्स फलमश्नुते ॥"
                    ]
                },
                {
                    "verse_no": "svargArohana-18-6-25",
                    "chandas": "anuṣṭubh",
                    "verse_text": [
                        "पारणं प्रथमं प्राप्य द्विजान्कामैश्च तर्पयन् ",
                        "आग्निष्टोमस्य यज्ञस्य फलं वै लभते नरः ॥"
                    ]
                },
                {
                    "verse_no": "svargArohana-18-6-26",
                    "chandas": "anuṣṭubh",
                    "verse_text": [
                        "अप्सरोगणसंकीर्णं विमानं लभते महत् ",
                        "प्रहृष्टः स तु देवैश्च दिवं याति समाहितः ॥"
                    ]
                },
                {
                    "verse_no": "svargArohana-18-6-27",
                    "chandas": "anuṣṭubh",
                    "verse_text": [
                        "द्वितीयं पारणं प्राप्य सोतिरात्रफलं लभेत् ",
                        "सर्वरत्नमयं दिव्यं विमानमधिरोहति ॥"
                    ]
                },
                {
                    "verse_no": "svargArohana-18-6-28",
                    "chandas": "anuṣṭubh",
                    "verse_text": [
                        "दिव्यमाल्यांबरधरो दिव्यगन्धविभूषितः ",
                        "दिव्याङ्गदधरो नित्यं देवलोके महीयते ॥"
                    ]
                },
                {
                    "verse_no": "svargArohana-18-6-29",
                    "chandas": "anuṣṭubh",
                    "verse_text": [
                        "तृतीयं पारणं प्राप्य द्वादशाहफलं लभेत् ",
                        "वसत्यमरसंकाशो वर्षाण्ययुतशो दिवि ॥"
                    ]
                },
                {
                    "verse_no": "svargArohana-18-6-30",
                    "chandas": "anuṣṭubh",
                    "verse_text": [
                        "चतुर्थे वाजपेयस्य पञ्चमे द्विगुणं फलम् ",
                        "उदितादित्यसंकाशं ज्वलन्तमनलोपमम् ॥"
                    ]
                },
                {
                    "verse_no": "svargArohana-18-6-31",
                    "chandas": "anuṣṭubh",
                    "verse_text": [
                        "विमानं विबुधैः सार्धमारुह्य दिवि गच्छति ",
                        "वर्षायुतानि भने शक्रस्य दिवि मोदते ॥"
                    ]
                },
                {
                    "verse_no": "svargArohana-18-6-32",
                    "chandas": "anuṣṭubh",
                    "verse_text": [
                        "षष्ठे द्विगुणमस्तीति सप्तमे त्रिगुणं फलम् ",
                        "कैलासशिखराकारं वैदूर्यमणिवेदिकम् ॥"
                    ]
                },
                {
                    "verse_no": "svargArohana-18-6-33",
                    "chandas": "anuṣṭubh",
                    "verse_text": [
                        "परिक्षिप्तं च बहुधा मणिविद्रुमभूषितम् ",
                        "विमानं समधिष्ठाय कामगं साप्सरोगणम् ॥"
                    ]
                },
                {
                    "verse_no": "svargArohana-18-6-34",
                    "chandas": "anuṣṭubh",
                    "verse_text": [
                        "सर्वांल्लोकान्विचरते द्वितीय इव भास्करः ",
                        "अष्टमे राजसूयस्य पारणे लभते फलम् ॥"
                    ]
                },
                {
                    "verse_no": "svargArohana-18-6-35",
                    "chandas": "anuṣṭubh",
                    "verse_text": [
                        "चन्द्रोदयनिभं रम्यं विमानमधिरोहति ",
                        "चन्द्ररश्मिप्रतीकाशैर्हयैर्युक्तं मनोजवैः ॥"
                    ]
                },
                {
                    "verse_no": "svargArohana-18-6-36",
                    "chandas": "anuṣṭubh",
                    "verse_text": [
                        "सेव्यमानो वरस्त्रीणां चन्द्रात्कान्ततरैर्मुखैः ",
                        "मेखलानां निनादेन नूपुराणां च निःस्वनैः ॥"
                    ]
                },
                {
                    "verse_no": "svargArohana-18-6-37",
                    "chandas": "anuṣṭubh",
                    "verse_text": [
                        "अङ्के परमनारीणां सुखसुप्तो विबुध्यते ",
                        "नवमे क्रतुराजस्य वाजिमेधस्य भारत ॥"
                    ]
                },
                {
                    "verse_no": "svargArohana-18-6-38",
                    "chandas": "anuṣṭubh",
                    "verse_text": [
                        "काञ्चनस्तंभनिर्यूहवैदूर्यकृतवेदिकम् ",
                        "जांबूनदमयैर्दिव्यैर्गवाक्षैः सर्वतो वृतम् ॥"
                    ]
                },
                {
                    "verse_no": "svargArohana-18-6-39",
                    "chandas": "anuṣṭubh",
                    "verse_text": [
                        "सेवितं चाप्सरःसङ्घैर्गन्धर्वैर्दिविचारिभिः ",
                        "विमानं समधिष्ठाय श्रिया परमया ज्वलन् ॥"
                    ]
                },
                {
                    "verse_no": "svargArohana-18-6-40",
                    "chandas": "anuṣṭubh",
                    "verse_text": [
                        "दिव्यमाल्यांबरधरो दिव्यचन्दनरूषितः ",
                        "मोदते दैवतैः सार्धं दिवि देव इवापरः ॥"
                    ]
                },
                {
                    "verse_no": "svargArohana-18-6-41",
                    "chandas": "anuṣṭubh",
                    "verse_text": [
                        "दशमं पारणं प्राप्य द्विजातीनभिवन्द्य च ",
                        "किङ्किणीजालनिर्घोषं पताकाध्वजशोभितम् ॥"
                    ]
                },
                {
                    "verse_no": "svargArohana-18-6-42",
                    "chandas": "anuṣṭubh",
                    "verse_text": [
                        "रत्नवेदिकसम्बाद्यं वैदूर्यमणितोरणम् ",
                        "हेमजालपरिक्षिप्तं प्रवालवलभीमुखम् ॥"
                    ]
                },
                {
                    "verse_no": "svargArohana-18-6-43",
                    "chandas": "anuṣṭubh",
                    "verse_text": [
                        "गन्धर्वैर्गीतकुशलैरप्सरोभिश्च शोभितम् ",
                        "विमानं सुकृतावासं सुखेनैवोपपद्यते ॥"
                    ]
                },
                {
                    "verse_no": "svargArohana-18-6-44",
                    "chandas": "anuṣṭubh",
                    "verse_text": [
                        "मुकुटेनाग्निवर्णेन जांबूनदविभूषिणा ",
                        "दिव्यचन्दनदिग्धाङ्गो दिव्यमाल्यविभूषितः ॥"
                    ]
                },
                {
                    "verse_no": "svargArohana-18-6-45",
                    "chandas": "anuṣṭubh",
                    "verse_text": [
                        "दिव्याँल्लोकान्विचरति दिव्यैर्भोगैः समन्वितः ",
                        "विबुधानां प्रसादेन श्रिया परमया युतः ॥"
                    ]
                },
                {
                    "verse_no": "svargArohana-18-6-46",
                    "chandas": "anuṣṭubh",
                    "verse_text": [
                        "अथ वर्षगणानेवं स्वर्गलोके महीयते ",
                        "ततो गन्धर्वसहितः सहस्राण्येकविंशतिम् ॥"
                    ]
                },
                {
                    "verse_no": "svargArohana-18-6-47",
                    "chandas": "anuṣṭubh",
                    "verse_text": [
                        "पुरंदरपुरे रम्ये शक्रेण सह मोदते ",
                        "दिव्ययानविमानेषु लोकेषु विविधेषु च ॥"
                    ]
                },
                {
                    "verse_no": "svargArohana-18-6-48",
                    "chandas": "anuṣṭubh",
                    "verse_text": [
                        "दिव्यनारीगणाकीर्णो निवसत्यमरो यथा ",
                        "ततः सूर्यस्य भवने चन्द्रस्य भवने तथा ॥"
                    ]
                },
                {
                    "verse_no": "svargArohana-18-6-49",
                    "chandas": "",
                    "verse_text": [
                        "शिवस्य भवने राजन्विष्णोर्याति सलोकताम् ",
                        "एवमेतन्महाराज नात्र कार्या विचारणा ",
                        ""
                    ]
                },
                {
                    "verse_no": "svargArohana-18-6-50",
                    "chandas": "anuṣṭubh",
                    "verse_text": [
                        "श्रद्दधानेन वै भाव्यमेवमाह गुरुर्मम ",
                        "वाचकस्य तु दातव्यं मनसा यद्यदिच्छति ॥"
                    ]
                },
                {
                    "verse_no": "svargArohana-18-6-51",
                    "chandas": "anuṣṭubh",
                    "verse_text": [
                        "हस्त्यश्वरथयानानि वाहनानि विशेषतः ",
                        "कटके कुण्डले चैव ब्रह्मसूत्रं तथा परम् ॥"
                    ]
                },
                {
                    "verse_no": "svargArohana-18-6-52",
                    "chandas": "anuṣṭubh",
                    "verse_text": [
                        "वस्त्रं चैव विचित्रं च गन्धं चैव विशेषतः ",
                        "देववत्पूजयेत्तं तु विष्णुलोकमवाप्नुयात् ॥"
                    ]
                },
                {
                    "verse_no": "svargArohana-18-6-53",
                    "chandas": "anuṣṭubh",
                    "verse_text": [
                        "अतः परं प्रवक्ष्यामि यानि देयानि भारते ",
                        "वाच्यमाने तु विप्रेभ्यो राजन्पर्वणिपर्वणि ॥"
                    ]
                },
                {
                    "verse_no": "svargArohana-18-6-54",
                    "chandas": "anuṣṭubh",
                    "verse_text": [
                        "जातिं देशं च सत्यं च माहात्म्यं भरतर्षभ ",
                        "धर्मं वृत्तिं च विज्ञाय क्षत्रियाणां नराधिप ॥"
                    ]
                },
                {
                    "verse_no": "svargArohana-18-6-55",
                    "chandas": "anuṣṭubh",
                    "verse_text": [
                        "स्वस्ति वाच्य द्विजानादौ ततः कार्ये प्रवर्तिते ",
                        "समाप्ते पर्वणि ततः स्वशक्त्या पूजयेद्द्विजान् ॥"
                    ]
                },
                {
                    "verse_no": "svargArohana-18-6-56",
                    "chandas": "anuṣṭubh",
                    "verse_text": [
                        "आदौ तु वाचकं चैव वस्त्रगन्धसमन्वितम् ",
                        "विधिवद्बोजयेद्राजन्मधुपायसमुत्तमम् ॥"
                    ]
                },
                {
                    "verse_no": "svargArohana-18-6-57",
                    "chandas": "anuṣṭubh",
                    "verse_text": [
                        "ततो मूलफलप्रायं पायसं मधुसर्पिषा ",
                        "आस्तीके भोजयेद्राजन्दद्याच्चैव गुडौदनम् ॥"
                    ]
                },
                {
                    "verse_no": "svargArohana-18-6-58",
                    "chandas": "anuṣṭubh",
                    "verse_text": [
                        "अपूपैश्चैव पूपैश्च मोदकैश्च समन्वितम् ",
                        "सभापर्वणि राजेन्द्र हविष्यं भोजयेद्द्विजान् ॥"
                    ]
                },
                {
                    "verse_no": "svargArohana-18-6-59",
                    "chandas": "anuṣṭubh",
                    "verse_text": [
                        "आरण्यके मूलफलैस्तर्पयेत्तु द्विजोत्तमान् ",
                        "अरणीपर्व चासाद्य जलकुम्भान्प्रदापयेत् ॥"
                    ]
                },
                {
                    "verse_no": "svargArohana-18-6-60",
                    "chandas": "anuṣṭubh",
                    "verse_text": [
                        "तर्पणानि च मुख्यानि वन्यमूलफलानि च ",
                        "सर्वकामगुणोपेतं विप्रेभ्योऽन्नं प्रदापयेत् ॥"
                    ]
                },
                {
                    "verse_no": "svargArohana-18-6-61",
                    "chandas": "anuṣṭubh",
                    "verse_text": [
                        "विराटपर्वणि तथा वासांसि विविधानि च ",
                        "उद्योगे भरतश्रेष्ठ सर्वकामगुणान्वितम् ॥"
                    ]
                },
                {
                    "verse_no": "svargArohana-18-6-62",
                    "chandas": "anuṣṭubh",
                    "verse_text": [
                        "भोजनं भोजयेद्विप्रान्गन्धमाल्यैरलङ्कृतान् ",
                        "भीष्मपर्वणि राजेन्द्र दत्त्वा यानमनुत्तमम् ॥"
                    ]
                },
                {
                    "verse_no": "svargArohana-18-6-63",
                    "chandas": "anuṣṭubh",
                    "verse_text": [
                        "ततः सर्वगुणोपेतमन्नं दद्यात्सुसंस्कृतम् ",
                        "द्रोणपर्वणि विप्रेभ्यो भोजनं परमार्चितम् ॥"
                    ]
                },
                {
                    "verse_no": "svargArohana-18-6-64",
                    "chandas": "anuṣṭubh",
                    "verse_text": [
                        "शराश्च देया राजेन्द्र चापान्यसिवरास्तथा ",
                        "कर्णपर्वण्यपि तथा भोजनं सार्वकामिकम् ॥"
                    ]
                },
                {
                    "verse_no": "svargArohana-18-6-65",
                    "chandas": "anuṣṭubh",
                    "verse_text": [
                        "विप्रेभ्यः संस्कृतं सम्यग्दद्यात्संयतमानसः ",
                        "शल्यपर्वणि राजेन्द्र मोदकैः सगुडौदनैः ॥"
                    ]
                },
                {
                    "verse_no": "svargArohana-18-6-66",
                    "chandas": "anuṣṭubh",
                    "verse_text": [
                        "अपूपैस्तर्पणैश्चैव सर्वमन्नं प्रदापयेत् ",
                        "गदापर्वण्यपि तथा मुद्गमिश्रं प्रदापयेत् ॥"
                    ]
                },
                {
                    "verse_no": "svargArohana-18-6-67",
                    "chandas": "anuṣṭubh",
                    "verse_text": [
                        "स्त्रीपर्वणि तथा रत्नैस्तर्पयेत्तु द्विजोत्तमान् ",
                        "घृतौदनं पुरस्ताच्च ऐषीके दापयेत्पुनः ॥"
                    ]
                },
                {
                    "verse_no": "svargArohana-18-6-68",
                    "chandas": "anuṣṭubh",
                    "verse_text": [
                        "ततः सर्वगुणोपेतमन्नं दद्यात्सुसंस्कृतम् ",
                        "शान्तिपर्वण्यपि तथा हविष्यं भोजयेद्द्विजान् ॥"
                    ]
                },
                {
                    "verse_no": "svargArohana-18-6-69",
                    "chandas": "anuṣṭubh",
                    "verse_text": [
                        "आश्वमेधिकमासाद्य भोजनं सार्वकामिकम् ",
                        "तथाऽऽश्रमनिवासे तु हविष्यं भोजयेद्द्विजान् ॥"
                    ]
                },
                {
                    "verse_no": "svargArohana-18-6-70",
                    "chandas": "anuṣṭubh",
                    "verse_text": [
                        "मौसले सार्वगुणिकं गन्धमाल्यानुलेपनम् ",
                        "महाप्रास्थानिके तद्वत्सर्वकामगुणान्वितम् ॥"
                    ]
                },
                {
                    "verse_no": "svargArohana-18-6-71",
                    "chandas": "anuṣṭubh",
                    "verse_text": [
                        "स्वर्गपर्वण्यपि तथा हविष्यं भोजयेद्द्विजान् ",
                        "हरिवंशसमाप्तौ तु सहस्रं भोजयेद्द्विजान् ॥"
                    ]
                },
                {
                    "verse_no": "svargArohana-18-6-72",
                    "chandas": "anuṣṭubh",
                    "verse_text": [
                        "गामेकां निष्कसंयुक्तां ब्राह्मणाय निवेदयेत् ",
                        "तदर्धेनापि दातव्या दरिद्रेणापि पार्थिव ॥"
                    ]
                },
                {
                    "verse_no": "svargArohana-18-6-73",
                    "chandas": "anuṣṭubh",
                    "verse_text": [
                        "प्रतिपर्वसमाप्तौ तु पुस्तकं वै विचक्षणः ",
                        "सुवर्णेन च संयुक्तं वाचकाय निवेदयेत् ॥"
                    ]
                },
                {
                    "verse_no": "svargArohana-18-6-74",
                    "chandas": "anuṣṭubh",
                    "verse_text": [
                        "हरिवंशे पर्वणि च पायसं तत्र भोजयेत् ",
                        "पारणेपारणे राजन्यथावद्भरतर्षभ ॥"
                    ]
                },
                {
                    "verse_no": "svargArohana-18-6-75",
                    "chandas": "anuṣṭubh",
                    "verse_text": [
                        "समाप्य सर्वाः प्रयतः संहिताः शास्त्रकोविदः ",
                        "शुभे देशे निवेश्याथ क्षौमवस्त्राभिसंवृताः ॥"
                    ]
                },
                {
                    "verse_no": "svargArohana-18-6-76",
                    "chandas": "",
                    "verse_text": [
                        "शुक्लांबरधरः स्रग्वी सुचिर्भूत्वा स्वलङ्कृतः ",
                        "अर्चयेत् यथान्यायं गन्धमाल्यैः पृथक्पृथक् ",
                        ""
                    ]
                },
                {
                    "verse_no": "svargArohana-18-6-77",
                    "chandas": "anuṣṭubh",
                    "verse_text": [
                        "संहितापुस्तकान्राजन्प्रयतः सुसमाहितः ",
                        "भक्ष्यैर्माल्यैस्च पेयैश्च कामैश्च विविधैः शुभैः ॥"
                    ]
                },
                {
                    "verse_no": "svargArohana-18-6-78",
                    "chandas": "anuṣṭubh",
                    "verse_text": [
                        "हिरण्यं च सुवर्णं च दक्षिणामथ दापयेत् ",
                        "सर्वत्र त्रिपलं स्वर्णं दातव्यं प्रयतात्मना ॥"
                    ]
                },
                {
                    "verse_no": "svargArohana-18-6-79",
                    "chandas": "anuṣṭubh",
                    "verse_text": [
                        "तदर्धं पादशेषं वा वित्तशाठ्यविवर्जितम् ",
                        "यद्यदेवात्मनोऽभीष्टं तत्तद्देयं द्विजातये ॥"
                    ]
                },
                {
                    "verse_no": "svargArohana-18-6-80",
                    "chandas": "anuṣṭubh",
                    "verse_text": [
                        "सर्वथा तोषयेद्भक्त्या वाचकं गुरुमात्मनः ",
                        "देवताः कीर्तयेत्सर्वा नरनारायणौ तथा ॥"
                    ]
                },
                {
                    "verse_no": "svargArohana-18-6-81",
                    "chandas": "anuṣṭubh",
                    "verse_text": [
                        "ततो गन्धैश्च माल्यैश्च स्वलङ्कृत्य द्विजोत्तमान् ",
                        "तर्पयेद्विविधैः कानैर्दानैश्चोच्चावचैस्तथा ॥"
                    ]
                },
                {
                    "verse_no": "svargArohana-18-6-82",
                    "chandas": "anuṣṭubh",
                    "verse_text": [
                        "अतिरात्रस्य यज्ञस्य फलं प्राप्नोति मानवः ",
                        "प्राप्नुयाच्च क्रतुफलं तथा पर्वणिपर्वणि ॥"
                    ]
                },
                {
                    "verse_no": "svargArohana-18-6-83",
                    "chandas": "anuṣṭubh",
                    "verse_text": [
                        "वाचको भरतश्रेष्ठ व्यक्ताक्षरपदस्वरः ",
                        "भविष्यं श्रावयेद्विद्वाञ्भारतं भरतर्षभ ॥"
                    ]
                },
                {
                    "verse_no": "svargArohana-18-6-84",
                    "chandas": "anuṣṭubh",
                    "verse_text": [
                        "भुक्तवत्सु द्विजेन्द्रेषु यथावत्सम्प्रदापयेत् ",
                        "वाचकं भरतश्रेष्ठ भोजयित्वा स्वलंकृतम् ॥"
                    ]
                },
                {
                    "verse_no": "svargArohana-18-6-85",
                    "chandas": "anuṣṭubh",
                    "verse_text": [
                        "वाचके परितुष्टे तु शुभा प्रीतिरनुत्तमा ",
                        "ब्राह्मणेषु तु तुष्टेषु प्रसन्नाः सर्वदेवताः ॥"
                    ]
                },
                {
                    "verse_no": "svargArohana-18-6-86",
                    "chandas": "anuṣṭubh",
                    "verse_text": [
                        "ततो हि वरणं कार्यं द्विजानां भरतर्षभ ",
                        "सर्वकामैर्यथान्यायं साधुभिश्च पृथग्विधैः ॥"
                    ]
                },
                {
                    "verse_no": "svargArohana-18-6-87",
                    "chandas": "anuṣṭubh",
                    "verse_text": [
                        "इत्येषि विधिरुद्दिष्टो मया ते द्विपदांवर ",
                        "श्रद्दधानेन वै भाव्यं यन्मां त्वं परिपृच्छसि ॥"
                    ]
                },
                {
                    "verse_no": "svargArohana-18-6-88",
                    "chandas": "anuṣṭubh",
                    "verse_text": [
                        "भारश्रवणे राजन्पारणे च नृपोत्तम ",
                        "सदा यत्नवता भाव्यं श्रेयस्तु परमिच्छता ॥"
                    ]
                },
                {
                    "verse_no": "svargArohana-18-6-89",
                    "chandas": "anuṣṭubh",
                    "verse_text": [
                        "भारतं शृणुयान्नित्यं भारतं परिकीर्तयेत् ",
                        "भारतं भवने यस्य तस्य हस्तगतो जयः ॥"
                    ]
                },
                {
                    "verse_no": "svargArohana-18-6-90",
                    "chandas": "anuṣṭubh",
                    "verse_text": [
                        "भारतं परमं पुण्यं भारते विविधाः कथाः ",
                        "भारतं सेव्यते देवैर्भारतं परमं पदम् ॥"
                    ]
                },
                {
                    "verse_no": "svargArohana-18-6-91",
                    "chandas": "anuṣṭubh",
                    "verse_text": [
                        "भारतं सर्वशास्त्राणामुत्तमं भरतर्षभ ",
                        "भारतात्प्राप्यते मोक्षस्तत्त्वमेतद्ब्रवीमि तत् ॥"
                    ]
                },
                {
                    "verse_no": "svargArohana-18-6-92",
                    "chandas": "anuṣṭubh",
                    "verse_text": [
                        "महाभारतमाख्यानं क्षितिं गां च सरस्वतीम् ",
                        "ब्राह्मणान्केशवं चैव कीर्तयन्नावसीदति ॥"
                    ]
                },
                {
                    "verse_no": "svargArohana-18-6-93",
                    "chandas": "anuṣṭubh",
                    "verse_text": [
                        "वेदे रामायणे पुण्ये भारते भरतर्षभ ",
                        "आदौ चान्ते च मध्ये च हरिः सर्वत्र गीयते ॥"
                    ]
                },
                {
                    "verse_no": "svargArohana-18-6-94",
                    "chandas": "anuṣṭubh",
                    "verse_text": [
                        "यत्र विष्णुकथा दिव्याः श्रुतयश्च सनातनाः ",
                        "तच्छ्रोतव्यं मनुष्येण परं पदमिहेच्छता ॥"
                    ]
                },
                {
                    "verse_no": "svargArohana-18-6-95",
                    "chandas": "anuṣṭubh",
                    "verse_text": [
                        "एतत्पवित्रं परममेतद्धर्मनिदर्शनम् ",
                        "एतत्सर्वगुणोपेतं श्रोतव्यं भूतिमिच्छता ॥"
                    ]
                },
                {
                    "verse_no": "svargArohana-18-6-96",
                    "chandas": "anuṣṭubh",
                    "verse_text": [
                        "कायिकं वाचिकं चैव मनसा समुपार्जितम् ",
                        "तत्सर्वं नाशमायाति तमः सूर्योदये यथा ॥"
                    ]
                },
                {
                    "verse_no": "svargArohana-18-6-97",
                    "chandas": "anuṣṭubh",
                    "verse_text": [
                        "अष्टादशपुराणानां श्रवणाद्यत्फलं भवेत् ",
                        "तत्फलं समवाप्नोति वैष्णवो नात्र संशयः ॥"
                    ]
                },
                {
                    "verse_no": "svargArohana-18-6-98",
                    "chandas": "anuṣṭubh",
                    "verse_text": [
                        "स्त्रियश्च पुरुषाश्चैव वैष्णवं पदमाप्नुयुः ",
                        "स्त्रीभिश्च पुत्रकामाभिः श्रोतव्यं वैष्णवं यशः ॥"
                    ]
                },
                {
                    "verse_no": "svargArohana-18-6-99",
                    "chandas": "anuṣṭubh",
                    "verse_text": [
                        "दक्षिणा चात्र देया वै निष्कपञ्चसुवर्णकम् ",
                        "वाचकाय यथाशक्त्या यथोक्तं फलमिच्छता ॥"
                    ]
                },
                {
                    "verse_no": "svargArohana-18-6-100",
                    "chandas": "anuṣṭubh",
                    "verse_text": [
                        "स्वर्णशृङ्गीं च कपिलां सवत्सां वस्त्रसंवृताम् ",
                        "वाचकाय च दद्याद्धि आत्मनः श्रेय इच्छता ॥"
                    ]
                },
                {
                    "verse_no": "svargArohana-18-6-101",
                    "chandas": "anuṣṭubh",
                    "verse_text": [
                        "अलङ्कारं प्रदद्याच्च पाण्योर्वै भरतर्षभ ",
                        "कर्णस्याभरणं दद्याद्धनं चैव विशेषतः ॥"
                    ]
                },
                {
                    "verse_no": "svargArohana-18-6-102",
                    "chandas": "anuṣṭubh",
                    "verse_text": [
                        "भूमिदानं समादद्याद्वाचकाय नराधिप ",
                        "भूमिदानसमं दानं न भूतं भविष्यति ॥"
                    ]
                },
                {
                    "verse_no": "svargArohana-18-6-103",
                    "chandas": "anuṣṭubh",
                    "verse_text": [
                        "शृणोति श्रावयेद्वाऽपि सततं चैव यो नरः ",
                        "सर्वपापविनिर्मुक्तो वैष्णवं पदमाप्नुयात् ॥"
                    ]
                },
                {
                    "verse_no": "svargArohana-18-6-104",
                    "chandas": "anuṣṭubh",
                    "verse_text": [
                        "पितॄनुद्धरते सर्वानेकादशसमुद्धवान् ",
                        "आत्मानं ससुतं चैव स्त्रियं च भरतर्षभ ॥"
                    ]
                },
                {
                    "verse_no": "svargArohana-18-6-105",
                    "chandas": "anuṣṭubh",
                    "verse_text": [
                        "दशांशश्चैव होमोपि कर्तव्योत्र नराधिप ",
                        "इदं मया तवाग्ने च प्रोक्तं सर्वं नरर्षभ ॥ ॥"
                    ]
                }
            ]
        }
    }
}